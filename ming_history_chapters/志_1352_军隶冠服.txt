标题: 军隶冠服
章节类型: 志
卷数: 1352
URL: https://www.xuges.com/ls/mingshi/2449.htm
原始标题: 军隶冠服

==================================================

军士服：洪武元年令制衣，表里异色，谓之鸳鸯战袄，以新军号。二十一年，定旗手卫军士、力士俱红袢袄，其馀卫所袢袄如之。凡袢袄，长齐膝，窄袖，内实以棉花。二十六年，令骑士服对襟衣，便于乘马也。不应服而服者，罪之。皂隶公人冠服：洪武三年定，皂隶，圆顶巾，皂衣。四年定，皂隶公使人，皂盘领衫，平顶巾，白褡愬，带锡牌。十四年，令各卫门祗禁，原服皂衣改用淡青。二十五年，皂隶伴当不许着靴，止用皮札䩺。
