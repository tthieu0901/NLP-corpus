标题: 市舶提举司
章节类型: 志
卷数: 1402
URL: https://www.xuges.com/ls/mingshi/2514.htm
原始标题: 市舶提举司

==================================================

市舶提举司。提举一人，（从五品）副提举二人。（从六品）其属，吏目一人。（从九品）掌海外诸蕃朝贡市易之事，辨其使人表文勘合之真伪，禁通番，征私货，平交易，闲其出入而慎馆谷之。吴元年，置市舶提举司。洪武三年，罢太仓、黄渡市舶司。七年，罢福建之泉州、浙江之明州、广东之广州三市舶司。永乐元年复置，设官如洪武初制，寻命内臣提督之。嘉靖元年，给事中夏言奏倭祸起于市舶，遂革福建、浙江二市舶司，惟存广东市舶司。
