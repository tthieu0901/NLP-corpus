标题: 沼纳朴儿传
章节类型: 志
卷数: 1087
URL: https://www.xuges.com/ls/mingshi/2045.htm
原始标题: 沼纳朴儿

==================================================

沼纳朴儿，其国在榜葛剌之西。或言即中印度，古所称佛国也。永乐十年遣使者赍敕抚谕其国，赐王亦不剌金绒锦、金织文绮、彩帛等物。十八年，榜葛剌使者酝其国王数举兵侵扰，诏中官侯显赍敕谕以睦邻保境之义，因赐之彩币；所过金刚宝座之地，亦有赐。然其王以去中国绝远，朝贡竟不至。
