标题: 宾礼
章节类型: 表
卷数: 114
URL: https://www.xuges.com/ls/mingshi/2377.htm
原始标题: ·宾礼

==================================================

三曰宾礼，以待蕃国之君长与其使者。宋政和间，详定五礼，取《周官·司仪》掌九仪宾客摈相，诏王南乡以朝诸侯之义，故以朝会仪列为宾礼。按古之诸侯，各君其国，子其民，待以客礼可也，不可与后世之臣下等。兹改从其旧，而百官庶人相见之礼附焉。
