标题: 光宗诸子传
章节类型: 表
卷数: 79
URL: https://www.xuges.com/ls/mingshi/0079.htm
原始标题: 光宗诸子

==================================================

光宗七子。王太后生熹宗、简王由㰒。王选侍生齐王由楫。李选侍生怀王由模。刘太后生庄烈皇帝。定懿妃生湘王由栩。敬妃生惠王由橏。简怀王由㰒，光宗第二子。生四岁殇。齐思王由楫，光宗第三子。生八岁殇。怀惠王由模，光宗第四子。生五岁殇。湘怀王由栩，光宗第六子。惠昭王由橏，光宗第七子。俱早殇。五王皆追加封谥。
