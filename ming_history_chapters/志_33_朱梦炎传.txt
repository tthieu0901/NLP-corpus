标题: 朱梦炎传
章节类型: 志
卷数: 33
URL: https://www.xuges.com/ls/mingshi/0184.htm
原始标题: 朱梦炎

==================================================

朱梦炎，字仲雅，进贤人。元进士，为金谿丞。太祖召居宾馆，命与熊鼎集古事，为质直语，教公卿子弟，名曰《公子书》。洪武十一年，自礼部侍郎进尚书。帝方稽古右文，梦炎援古证今，剖析源流，如指诸掌，文章详雅有根据。帝甚重之。卒于官。
