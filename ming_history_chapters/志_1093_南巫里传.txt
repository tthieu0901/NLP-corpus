标题: 南巫里传
章节类型: 志
卷数: 1093
URL: https://www.xuges.com/ls/mingshi/2055.htm
原始标题: 南巫里

==================================================

南巫里，在西南海中。永乐三年遣使赍玺书、彩币抚谕其国。六年，郑和复往使。九年，其王遣使贡方物，与急兰丹、加异勒诸国偕来。赐其王金织文绮、金绣龙衣、销金帏幔及伞盖诸物，命礼官宴赐遣之。十四年再贡。命郑和与其使偕行，后不复至。
