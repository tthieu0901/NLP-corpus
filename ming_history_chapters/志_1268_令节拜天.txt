标题: 令节拜天
章节类型: 志
卷数: 1268
URL: https://www.xuges.com/ls/mingshi/2301.htm
原始标题: 令节拜天

==================================================

嘉靖初，沿先朝旧仪，每日宫中行拜天礼。后以为渎，罢之。遇正旦、冬至、圣诞节，于奉天殿丹陛上行礼。既定郊祀，遂罢冬至之礼。惟正旦、圣诞节行礼于玄极宝殿。隆庆元年正旦，命宫中拜天，不用在外执事，祭品亦不取供于太常。
