标题: 惠帝诸子传
章节类型: 表
卷数: 69
URL: https://www.xuges.com/ls/mingshi/0069.htm
原始标题: 惠帝诸子

==================================================

惠帝二子。俱马后生。太子文奎。建文元年立为皇太子。燕师入，七岁矣，莫知所终。少子文圭。年二岁，成祖入，幽之中都广安宫，号为建庶人。英宗复辟，怜庶人无罪久系，欲释之，左右或以为不可。帝曰：“有天命者，任自为之。”大学士李贤＊＊＊赞曰：“此尧、舜之心也。”遂请于太后，命内臣牛玉往出之。听居凤阳，婚娶出入使自便。与阍者二十人，婢妾十余人，给使令。文圭孩提被幽，至是年五十七矣。未几卒。
