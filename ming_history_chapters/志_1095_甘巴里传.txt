标题: 甘巴里传
章节类型: 志
卷数: 1095
URL: https://www.xuges.com/ls/mingshi/2057.htm
原始标题: 甘巴里

==================================================

甘巴里，亦西洋小国。永乐六年，郑和使其地，赐其王锦绮、纱罗。十三年遣使朝贡方物。十九年再贡，遣郑和报之。宣德五年，和复招谕其国。王兜哇剌札遣使来贡，八年抵京师。正统元年附爪哇舟还国，赐敕劳王。其邻境有阿拨把丹、小阿兰二国，亦以六年命郑和赍敕招谕，赐亦同。
