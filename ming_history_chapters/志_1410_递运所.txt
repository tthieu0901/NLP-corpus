标题: 递运所
章节类型: 志
卷数: 1410
URL: https://www.xuges.com/ls/mingshi/2525.htm
原始标题: 递运所

==================================================

递运所。大使一人，副使一人，掌运递粮物。洪武九年始置。先是，在外多以卫所戍守军士传送军囚，太祖以其有妨练习守御，乃命兵部增置各处递运所，以便递送。设大使、副使各一人，验夫多寡，设百夫长以领之。（后汰副使，革百夫长。）
