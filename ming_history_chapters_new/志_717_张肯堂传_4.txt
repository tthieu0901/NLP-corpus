标题: 张肯堂传
章节类型: 志
卷数: 717
URL: https://www.xuges.com/ls/mingshi/1374.htm
原始标题: 张肯堂
段落序号: 4

==================================================

顺治三年，王败死，肯堂飘泊海外。六年至舟山，鲁王用为东阁大学士。八年，大清兵乘天雾集螺头门。定西侯张名振奉王航海去，属肯堂城守。城中兵六千，居民万余，坚守十余日。城破，肯堂衣蟒玉南向坐，令四妾、一子妇、一女孙先死，乃从容赋诗自经。
