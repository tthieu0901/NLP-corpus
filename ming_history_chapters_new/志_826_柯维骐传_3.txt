标题: 柯维骐传
章节类型: 志
卷数: 826
URL: https://www.xuges.com/ls/mingshi/1546.htm
原始标题: 柯维骐
段落序号: 3

==================================================

维骐登第五十载，未尝一日服官。中更倭乱，故庐焚燬，家困甚，终不妄取。世味无所嗜，惟嗜读书。抚按监司时有论荐，不复起。隆庆初，廷臣复荐。所司以维骐年高，但授承德郎致仕。卒年七十有八。孙茂竹，海阳知县。茂竹子昶，副都御史，巡抚山西。
