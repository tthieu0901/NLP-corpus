标题: 
章节类型: 志
卷数: 1203
URL: https://www.xuges.com/ls/mingshi/2234.htm
原始标题: (3)
段落序号: 28

==================================================

浚（府西南。元浚州治在浮丘山之西。洪武二年四月降为县，徙治於山东北之平坡。嘉靖二十九年复徙城於山巅，即今治也。东有大伾山，一名黎阳山，又名清澶山。西有卫河。北有淇水，自河南淇县流入，经县南，东入於卫，谓之黎水，亦谓之浚水。又西有长丰泊。西南有新镇巡检司。）
