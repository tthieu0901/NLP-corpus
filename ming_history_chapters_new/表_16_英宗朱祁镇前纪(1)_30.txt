标题: 英宗朱祁镇前纪(1)
章节类型: 表
卷数: 16
URL: https://www.xuges.com/ls/mingshi/0015.htm
原始标题: 6.英宗朱祁镇前纪
段落序号: 30

==================================================

六年春正月己亥朔，日当食，不见，礼官请表贺，不许。庚戌，大祀天地于南郊。乙卯，以庄浪地屡震，躬礼郊庙，遣使祭西方岳镇。大举征麓川，定西伯蒋贵为平蛮将军，都督同知李安、佥事刘聚副之，兵部尚书王骥总督军务。三月庚子，下兵部侍郎于谦于狱。
