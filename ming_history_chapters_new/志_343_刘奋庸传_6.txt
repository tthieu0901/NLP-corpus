标题: 刘奋庸传
章节类型: 志
卷数: 343
URL: https://www.xuges.com/ls/mingshi/0924.htm
原始标题: 刘奋庸
段落序号: 6

==================================================

四、览章奏。人臣进言，岂能皆当。陛下一切置不览，非惟虚忠良献纳之诚，抑恐权奸蔽壅，势自此成。望陛下留神章奏，曲垂容纳。言及君德，则反己自修；言及朝政，则更化善治。听言者既见之行事，而进言者益乐于效忠矣。
