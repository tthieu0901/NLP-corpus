标题: 李敏叶淇传
章节类型: 志
卷数: 194
URL: https://www.xuges.com/ls/mingshi/0629.htm
原始标题: 卷68 李敏叶淇
段落序号: 2

==================================================

成化初，用荐超迁浙江按察使。再任湖广。历山西、四川左、右布政使。十三年擢右副都御史，巡抚大同。敌骑出没塞下，掩杀守墩军，敏伏壮士突擒之。修治垣堑，敌不敢犯。十五年召为兵部右侍郎。逾四年，病归。河南大饥，条上救荒数事。诏以左副都御史巡抚保定诸府。二十一年改督漕运，寻召拜户部尚书。
