标题: 俞通海传
章节类型: 志
卷数: 10
URL: https://www.xuges.com/ls/mingshi/0145.htm
原始标题: 俞通海
段落序号: 9

==================================================

渊以父兄故，充参侍舍人。从征，积功授都督佥事。通源既坐党，太祖念廷玉、通海功，二十五年封渊越巂侯，岁禄二千五百石，予世券。帅师讨建昌叛贼，城越巂。明年坐累失侯，遣还里。建文元年召复爵。随大军征燕，战没于白沟河。次子靖嗣官。
