标题: 陕西(3)
章节类型: 志
卷数: 1220
URL: https://www.xuges.com/ls/mingshi/2251.htm
原始标题: (3)
段落序号: 36

==================================================

洮州卫（元洮州，属吐蕃宣慰司。）洪武四年正月置洮州军民千户所，属河州卫。十二年二月升为洮州卫军民指挥使司，属陕西都司。（西南有西倾山，桓水出焉，下流为白水江，又漒川亦出焉，一名洮水。又北有石岭山，上有石岭关。东有黑松岭，上有松岭关。又东有黑石关、三岔关、高楼关。北有羊撒关。西南有新桥关、洮州关。东南有旧桥关。）南距布政司千六百七十里。
