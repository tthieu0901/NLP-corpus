标题: 韩观传
章节类型: 志
卷数: 154
URL: https://www.xuges.com/ls/mingshi/0481.htm
原始标题: 卷49 韩观
段落序号: 7

==================================================

四年大发兵讨安南，诏观画方略，转粟二十万石饷军。已，复命偕大理卿陈洽选土兵三万会太平，仍令观侦安南贼中动静。寻从大兵发凭祥，抵坡垒关，以所部营关下，伐木治桥梁，给军食。安南平，命措置交阯缘途诸堡，而柳、浔诸蛮乘观出，复叛。
