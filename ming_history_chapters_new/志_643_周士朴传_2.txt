标题: 周士朴传
章节类型: 志
卷数: 643
URL: https://www.xuges.com/ls/mingshi/1283.htm
原始标题: 周士朴
段落序号: 2

==================================================

崇祯元年，起太常少卿，历户部左、右侍郎，拜工部尚书。帝命中官张彝宪监户、工二部出纳，士朴耻之，数与龃龉。彝宪讦于帝，士朴疏对辞直，帝无以难。未几，驸马都尉齐赞元以遂平长公主茔价，士朴不引瑞安大长公主例，而寿宁大长公主薨则引瑞安例，上疏丑诋之，遂削其籍。
