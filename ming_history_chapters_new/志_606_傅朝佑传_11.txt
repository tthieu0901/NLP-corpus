标题: 傅朝佑传
章节类型: 志
卷数: 606
URL: https://www.xuges.com/ls/mingshi/1244.htm
原始标题: 傅朝佑
段落序号: 11

==================================================

汝璨，字用章，南昌人。崇祯时为刑科给事中。十年闰月因旱求言，陈回天四要，论财用政事之弊。又言：“八、九年来，干和召灾，始于端揆，积于四海。水旱盗贼，频见叠出，势将未已，何怪其然。”帝怒，削籍归。国变，衰绖北面哀号，作《祈死文》祈死，竟死。
