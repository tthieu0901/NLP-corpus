标题: 张振德传
章节类型: 志
卷数: 855
URL: https://www.xuges.com/ls/mingshi/1603.htm
原始标题: 张振德
段落序号: 8

==================================================

崇明父子据永宁，贵阳同知嘉兴王昌胤分理永宁卫事，死难。赠佥事，赐祭。崇祯初，其子监生世骏言：“贼踞永宁，臣父刺血草三揭，缴印上官，以次年五月再拜自缢。贼恨之，焚其尸。二孙、一孙女及仆婢十三人，同日被害。乞如张振德例，优加恤典。”报可。
