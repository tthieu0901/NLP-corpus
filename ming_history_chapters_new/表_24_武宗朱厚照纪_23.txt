标题: 武宗朱厚照纪
章节类型: 表
卷数: 24
URL: https://www.xuges.com/ls/mingshi/0023.htm
原始标题: 11.武宗朱厚照纪
段落序号: 23

==================================================

赞曰：明自正统以来，国势浸弱。毅皇手除逆瑾，躬御边寇，奋然欲以武功自雄。然耽乐嬉游，暱近群小，至自署官号，冠履之分荡然矣。犹幸用人之柄躬自操持，而秉钧诸臣补苴匡救，是以朝纲紊乱，而不底于危亡。假使承孝宗之遗泽，制节谨度，有中主之操，则国泰而名完，岂至重后人之訾议哉！
