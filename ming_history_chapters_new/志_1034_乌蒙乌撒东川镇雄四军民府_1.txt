标题: 乌蒙乌撒东川镇雄四军民府
章节类型: 志
卷数: 1034
URL: https://www.xuges.com/ls/mingshi/1902.htm
原始标题: 乌蒙乌撒东川镇雄四军民府
段落序号: 1

==================================================

乌蒙、乌撒、东川、芒部，古为窦地、的巴、东川、大雄诸甸，皆唐乌蒙裔也。宋有封乌蒙王者。元初置乌蒙路，遂以东川、芒部皆隶于乌蒙、乌撒等处宣慰司。乌撒富盛甲诸部，元时尝置军民总管府，而于东川置万户府。地势并在蜀之东南，与滇、黔坏土相接，皆据险阻深，与中土声教隔离。
