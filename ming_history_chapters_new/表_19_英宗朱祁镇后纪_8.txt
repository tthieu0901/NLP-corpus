标题: 英宗朱祁镇后纪
章节类型: 表
卷数: 19
URL: https://www.xuges.com/ls/mingshi/0018.htm
原始标题: 8.英宗朱祁镇后纪
段落序号: 8

==================================================

冬十月丁酉，赐王振祭葬，立祠曰：“旌忠”。壬寅，徵江西处士吴与弼。丙辰，释建文帝幼子文圭及其家属，安置凤阳。十一月甲戌，广西总兵官朱瑛讨田州叛蛮。己丑，免山东被灾夏税。十二月壬辰，封曹钦昭武伯。辛丑，安远侯柳溥充总兵官，御孛来于甘、凉。
