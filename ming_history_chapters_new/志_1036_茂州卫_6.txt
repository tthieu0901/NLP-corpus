标题: 茂州卫
章节类型: 志
卷数: 1036
URL: https://www.xuges.com/ls/mingshi/1905.htm
原始标题: 茂州卫
段落序号: 6

==================================================

静州长官司，其地即唐之悉唐县，其长官亦静州里人也。袭官贡马，与陇木同。正德间，与岳希蓬、节孝为乱，攻茂城，断水道七日。节孝弟车勺潜引水以济我军。事平，使车勺袭职，辖法虎、核桃沟八寨，俱编户为氓，亦有保长统之。
