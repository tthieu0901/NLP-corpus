标题: 万观传
章节类型: 志
卷数: 763
URL: https://www.xuges.com/ls/mingshi/1428.htm
原始标题: ·万观
段落序号: 3

==================================================

九年考绩，治行为海内第一。既以忧去，将除服，严州民豫上章愿复得观为守，金、衢民亦上章乞之。朝廷异焉，补平阳府，政绩益茂。有芝生尧祠栋上，士民皆言使君德化所致。观曰：“太守知奉职而已，芝，非吾事也。”考满，擢山东布政使，卒于官。
