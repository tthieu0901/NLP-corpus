标题: 傅朝佑传
章节类型: 志
卷数: 606
URL: https://www.xuges.com/ls/mingshi/1244.htm
原始标题: 傅朝佑
段落序号: 3

==================================================

屡迁工科左给事中，陈当务十二事：一纳谏，二恤民，三择相，四勿以内批用辅臣，五勿使中官司弹劾，六勿令法外加滥刑，七止缇骑，八停内操，九抑武臣骄玩，十广起废，十一敕有司修城积粟，十二讲圣谕六条。出封益藩，事竣还里。
