标题: 司五教传
章节类型: 志
卷数: 931
URL: https://www.xuges.com/ls/mingshi/1691.htm
原始标题: 司五教
段落序号: 4

==================================================

乡官张凤翮，字健冲。天启五年进士。崇祯中官御史，极论四川巡抚王维章贪劣，而请召还给事中章正宸，不纳。出按云南，还朝，言：“陛下议均输再征一年，民力已竭，讨贼诸臣泄泄沓沓，徒糜数百万金钱。”帝纳其言，敕兵部飞骑勒熊文灿进兵，而张献忠已叛矣。
