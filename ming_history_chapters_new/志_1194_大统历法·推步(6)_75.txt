标题: 大统历法·推步(6)
章节类型: 志
卷数: 1194
URL: https://www.xuges.com/ls/mingshi/2225.htm
原始标题: (6)
段落序号: 75

==================================================

推五星顺逆交宫时刻　视逐日五星细行，与黄道十二宫界宿次同名，其度分又相近者以相减。视其馀分，在本日行分以下者，为交宫在本日也。顺行者，以本日夜半星行宿次度分减宫界度分。退行者，以宫界度分减本日夜半星行宿次度分。扣以日周乘之为实，以本日行分为法，法除实，得数，依发敛加时法，得交宫时刻。
