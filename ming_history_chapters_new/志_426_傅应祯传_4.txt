标题: 傅应祯传
章节类型: 志
卷数: 426
URL: https://www.xuges.com/ls/mingshi/1039.htm
原始标题: 傅应祯
段落序号: 4

==================================================

陛下登极初，召用直臣石星、李已，臣工无不庆幸。近则赵参鲁纠中涓而谪为典史，余懋学陈时政而锢之终身，他如胡执礼、裴应章、侯于赵、赵焕等封事累上，一切置之，如初政何？臣请擢参鲁京职，还懋学故官，为人臣进言者劝。
