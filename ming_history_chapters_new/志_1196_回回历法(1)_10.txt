标题: 回回历法(1)
章节类型: 志
卷数: 1196
URL: https://www.xuges.com/ls/mingshi/2227.htm
原始标题: ·回回历法
段落序号: 10

==================================================

求宫分闰日（无之馀日。）置西域岁前积年，减一，以一百五十九乘之，（一百二十八年内，闰三十一日故以总数乘。）内加一十五，（闰应。）以一百二十八屡减之，馀不满之数，若在九十七已上，（闰限。）其年宫分有闰日，已下无闰日。於除得之数内加五，（宫分立成起火三，故须加五。）满七去之，馀即所求年白羊宫一日七曜。（有闰加一日，后同。）
