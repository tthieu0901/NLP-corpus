标题: 周宗建传
章节类型: 志
卷数: 536
URL: https://www.xuges.com/ls/mingshi/1165.htm
原始标题: 周宗建
段落序号: 9

==================================================

五年三月，大学士冯铨衔御史张慎言尝论己，属其门生曹钦程诬劾，而以宗建为首，并及李应升、黄尊素。忠贤遂矫诏削籍，下抚按追赃。明年以所司具狱缓，遣缇骑逮治。俄入之李实疏中，下诏狱毒讯。许显纯厉声骂曰：“复能詈魏上公一丁不识乎！”竟坐纳廷弼贿万三千，毙之狱。
