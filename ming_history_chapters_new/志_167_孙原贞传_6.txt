标题: 孙原贞传
章节类型: 志
卷数: 167
URL: https://www.xuges.com/ls/mingshi/0515.htm
原始标题: 孙原贞
段落序号: 6

==================================================

臣昔官河南，稽诸逃民籍凡二十余万户，悉转徙南阳、唐、邓、襄、樊间。群聚谋生，安保其不为盗？宜及今年丰，遣近臣循行，督有司籍为编户，给田业，课农桑，立社学、乡约、义仓，使敦本务业。生计既定，徐议赋役，庶无他日患。时不能尽用。后刘千斤之乱，果如原贞所料。
