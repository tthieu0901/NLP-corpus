标题: 刘肇基传
章节类型: 志
卷数: 702
URL: https://www.xuges.com/ls/mingshi/1354.htm
原始标题: 刘肇基
段落序号: 8

==================================================

庄子固，字宪伯，辽东人，年十三，杀人亡命。后从军有功，积官至参将。尝从山西总兵许定国救开封，军半道噪归，定国获罪。子固辑余众，得免议。后可法出镇，用为副总兵，俾兴屯于徐州、归德间。　子固募壮士七百人，以赤心报国为号。闻扬州被围，率众驰救，三日而至。城将破，欲拥可法出城，遇大清兵，格斗死。
