标题: 成祖朱棣纪(4)
章节类型: 表
卷数: 12
URL: https://www.xuges.com/ls/mingshi/0011.htm
原始标题: (4)
段落序号: 11

==================================================

十六年春正月甲寅，交阯黎利反，都督朱广击败之。甲戌，倭陷松门卫，按察司佥事石鲁坐诛。兴安伯徐亨、都督夏贵备开平。二月辛丑，交阯四忙县贼杀知县欧阳智以叛，李彬遣将击走之。三月甲寅，赐李骐等进士及第、出身有差。都督佥事刘鉴备边大同。夏五月庚戌，重修《太祖实录》成。丁巳，胡广卒。
