标题: 四川(4)
章节类型: 志
卷数: 1225
URL: https://www.xuges.com/ls/mingshi/2256.htm
原始标题: (4)
段落序号: 19

==================================================

嘉定州（元嘉定府路。）洪武四年为府。九年四月降为州，以州治龙游县省入，直隶布政司。（东有三龟山。又有九顶山。大江在城东，亦曰通江。又西有阳江，即大渡河，自峨眉县流入，经城东乌尤山下，合於大江。又西南有青衣水，至城西双湖，与阳江合。东南有金石井巡检司，后废。）北距布政司二百六十里。领县六：
