标题: 英宗朱祁镇前纪(2)
章节类型: 表
卷数: 17
URL: https://www.xuges.com/ls/mingshi/0016.htm
原始标题: (2)
段落序号: 13

==================================================

秋七月己酉，下驸马都尉石璟于狱。处州贼叶宗留资福安银矿，杀福建参议竺渊。癸丑，免河南被灾税粮。闰月戊寅，复开福建、浙江银场。甲申，瘗暴骸。壬寅，雷震奉先殿鸱吻。八月庚戌，免陕西被灾税粮，赎民所鬻子女。甲戌，敕边将备瓦剌也先。九月丁亥，靖远伯王骥、右都御史陈鉴经理西北边备。
