标题: 陕西(4)
章节类型: 志
卷数: 1221
URL: https://www.xuges.com/ls/mingshi/2252.htm
原始标题: (4)
段落序号: 15

==================================================

肃州卫（元肃州路，属甘肃行省。）洪武二十七年十一月置卫。（西有嘉峪山，其西麓即嘉峪关也。弘治七年正月扁关曰镇西。西南有小昆仑山，亦曰雪山，与甘州山相接。北有讨来河，东会於张掖河。西南有白水，又西北有黑水，东南有红水，俱流入白水，下流入西宁卫之西海。又东北有威虏卫，洪武中置，永乐三年三月省。）东距行都司五百十里。
