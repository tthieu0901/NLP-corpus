标题: 解一贯传
章节类型: 志
卷数: 287
URL: https://www.xuges.com/ls/mingshi/0835.htm
原始标题: 解一贯
段落序号: 7

==================================================

张璁擢兵部侍郎，录与诸御史争之，不听。璁与桂萼屡攻费宏，录言：“今水旱相仍，变异迭出，正臣工修省时。诸人为国股肱，相倾排若此，欲弭灾变，不亦难乎？乞并黜三人，以回天谴。”帝为戒谕璁、萼。后璁以侍郎总台事，修前憾。言录不谙宪体，遂罢归。家居二十年，卒。
