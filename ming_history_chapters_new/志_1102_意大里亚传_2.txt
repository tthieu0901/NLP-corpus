标题: 意大里亚传
章节类型: 志
卷数: 1102
URL: https://www.xuges.com/ls/mingshi/2067.htm
原始标题: 意大里亚
段落序号: 2

==================================================

大都欧罗巴诸国，悉奉天主耶稣教，而耶稣生于如德亚，其国在亚细亚洲之中，西行教于欧罗巴。其始生在汉哀帝元寿二年庚申，阅一千五百八十一年至万历九年，利玛窦始泛海九万里，抵广州之香山澳，其教遂沾染中土。至二十九年入京师，中官马堂以其方物进献，自称大西洋人。
