标题: 詹兆恒传
章节类型: 志
卷数: 737
URL: https://www.xuges.com/ls/mingshi/1398.htm
原始标题: 詹兆恒
段落序号: 2

==================================================

福王立，擢光恒大理寺丞。马士英荐阮大铖，令冠带陛见。光恒言：“先皇手定逆案，芟刈群凶，第一美政。今者大仇未报，乃忽召大铖，还以冠带，岂不上伤先皇灵，下短忠义气哉！”疏奏，命取逆案进览，光恒即上进。而士英亦以是日进《三朝要典》，大铖竟起用。其秋，奉命祭告，寻进本寺少卿。使事竣，即旋里。
