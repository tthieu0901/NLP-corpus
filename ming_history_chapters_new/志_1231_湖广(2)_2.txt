标题: 湖广(2)
章节类型: 志
卷数: 1231
URL: https://www.xuges.com/ls/mingshi/2262.htm
原始标题: (2)
段落序号: 2

==================================================

钟祥（倚。洪武二十四年建郢王府，永乐十二年除。二十二年建梁王府，正统六年除。元曰长寿县，元末废。洪武三年复置。九年四月省入州。嘉靖十年八月复置，更名。东有〈木两〉木山，一名青泥山。北有松林山，兴献王陵寝在焉，嘉靖十年赐名纯德山，置显陵县於此。明末，县废。西滨汉水。北有直河，自随州流入，有滶水流合焉。又有丰乐水，又东有臼水，俱注於汉水。）
