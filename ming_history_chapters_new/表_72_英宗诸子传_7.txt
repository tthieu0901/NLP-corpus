标题: 英宗诸子传
章节类型: 表
卷数: 72
URL: https://www.xuges.com/ls/mingshi/0072.htm
原始标题: 英宗诸子
段落序号: 7

==================================================

吉简王见浚，英宗第七子。生于南宫。天顺元年封，时甫二岁。成化十三年就藩长沙，刻《先圣图》及《尚书》于岳麓书院，以授学者。嘉靖六年薨。孙定王厚〈火冒〉嗣。请湘潭商税益邸租，不许。十八年薨。子端王载均由光化王嗣，四十年薨。子庄王翊镇嗣，隆庆四年薨。无子，庶兄宣王翊銮由龙阳王嗣，万历四十六年薨。孙由栋嗣，崇祯九年薨。子慈煃嗣。十六年，张献忠入湖南，同惠王走衡州，随入粤。国亡后，死于缅甸。
