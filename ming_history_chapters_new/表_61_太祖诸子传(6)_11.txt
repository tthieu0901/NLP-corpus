标题: 太祖诸子传(6)
章节类型: 表
卷数: 61
URL: https://www.xuges.com/ls/mingshi/0061.htm
原始标题: (6)
段落序号: 11

==================================================

鲁府宗室寿钅林，家兖州。崇祯中为云南通判，有声绩。永明王由榔在广西，以为右佥都御史，使募兵。值沙定州乱，兵不能集。孙可望兵至，寿钅林知不免，张麾盖往见之，行三揖礼曰：“谢将军不杀不掠之恩。”可望胁之降，不从。系他所，使人诱以官，终不从。从容题诗于壁，或以诗报可望，遂遇害。
