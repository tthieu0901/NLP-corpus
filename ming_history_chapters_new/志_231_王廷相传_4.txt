标题: 王廷相传
章节类型: 志
卷数: 231
URL: https://www.xuges.com/ls/mingshi/0734.htm
原始标题: 王廷相
段落序号: 4

==================================================

初，廷相请以六条考察差还御史。帝令疏其所未尽，编之宪纲。乃取张孚敬、汪鋐所奏列，及新所定凡十五事以进，悉允行之。及九庙灾，下诏修省，因敕廷相曰：“御史巡方职甚重。卿总宪有年，自定六条后，不考黜一人，今宜痛修省。”廷相惶恐谢。
