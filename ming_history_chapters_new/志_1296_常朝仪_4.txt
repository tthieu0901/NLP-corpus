标题: 常朝仪
章节类型: 志
卷数: 1296
URL: https://www.xuges.com/ls/mingshi/2343.htm
原始标题: 常朝仪
段落序号: 4

==================================================

永乐初，令内阁官侍朝立金台东，锦衣卫在西，后移御道，东西对立。四年谕六部及近侍官曰：“早朝多四方所奏事。午后事简，君臣之间得从容陈论。自今有事当商榷者，皆于晚朝。”四年，谕行在礼部曰：“北京冬气严凝，群臣早朝奏事，立久不胜。今后朝毕，于右顺门内便殿奏事。”
