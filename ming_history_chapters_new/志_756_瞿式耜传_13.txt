标题: 瞿式耜传
章节类型: 志
卷数: 756
URL: https://www.xuges.com/ls/mingshi/1419.htm
原始标题: 瞿式耜
段落序号: 13

==================================================

有周震者，官中书舍人，居全州，慷慨尚气节，武冈失，全州危，震邀文武将吏盟于神，誓死拒守。条城守事宜，上之留守瞿式耜。式耜即题为御史，监全州军。无何，郝永忠、卢鼎自全州撤兵还桂林。守全诸将议举城降，震力争不可，众怒杀之，全州遂失。
