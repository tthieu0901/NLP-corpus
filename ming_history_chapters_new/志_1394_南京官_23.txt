标题: 南京官
章节类型: 志
卷数: 1394
URL: https://www.xuges.com/ls/mingshi/2506.htm
原始标题: ·南京官
段落序号: 23

==================================================

应天府。府尹一人，府丞一人，治中一人，通判二人，推官一人，经历、知事、照磨、检校各一人。儒学教授一人，训导六人。所辖，上元、江宁二县，各知县一人，县丞一人，主簿一人，典史一人。司狱司，司狱一人。织染局，大使一人，左、右副使各一人。都税司、宣课司，（凡四，龙江、江东、聚宝门、太平门。）税课局，（凡二，龙江、龙潭。）各大使一人，副使或一人或二人。龙江递运所，大使、副使各一人。批验所，大使一人。河泊所，官一人。龙江关、石灰山关，各大使一人，副使四人。洪武三年，改应天府知府为府尹，秩正三品，赐银印。十三年，始立儒学。
