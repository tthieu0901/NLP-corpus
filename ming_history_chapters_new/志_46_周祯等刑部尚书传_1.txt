标题: 周祯等刑部尚书传
章节类型: 志
卷数: 46
URL: https://www.xuges.com/ls/mingshi/0205.htm
原始标题: 周祯等刑部尚书
段落序号: 1

==================================================

周祯，字文典，江宁人。元末流寓湖南。太祖平武昌，用为江西行省佥事，历大理卿。太祖以唐、宋皆有成律断狱，惟元以一时行事为条格，胥吏易为奸，诏祯与李善长、刘基、陶安、滕毅等定律令。少卿刘惟谦、丞周浈与焉。书成，太祖称善。
