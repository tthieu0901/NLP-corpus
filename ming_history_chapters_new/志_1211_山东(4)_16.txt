标题: 山东(4)
章节类型: 志
卷数: 1211
URL: https://www.xuges.com/ls/mingshi/2242.htm
原始标题: (4)
段落序号: 16

==================================================

宁远卫宣德五年正月分广宁前屯、中屯二卫地置，治汤池。（西北有大团山。东北有长岭山。南滨海。东有桃花岛。东南有觉华岛城。西有宁远河，即女儿河也，又名三女河。又东有塔山，有中左千户所，辖连山驿山至杏山驿，西有小沙河中右千户所，辖东关驿至曹庄驿，俱宣德五年正月置。又南有盐、铁二场。）东距都司七百七十里。
