标题: 后妃传(13)
章节类型: 表
卷数: 48
URL: https://www.xuges.com/ls/mingshi/0048.htm
原始标题: (13)
段落序号: 5

==================================================

恭恪贵妃郑氏，大兴人。万历初入宫，封贵妃，生皇三子，进皇贵妃。帝宠之。外廷疑妃有立己子谋。群臣争言立储事，章奏累数千百，皆指斥宫闱，攻击执政。帝概置不问。由是门户之祸大起。万历二十九年春，皇长子移迎禧宫，十月立为皇太子，而疑者仍未已。
