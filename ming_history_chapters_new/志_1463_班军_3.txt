标题: 班军
章节类型: 志
卷数: 1463
URL: https://www.xuges.com/ls/mingshi/2602.htm
原始标题: ·班军
段落序号: 3

==================================================

弘治中，兵部言占役之害，罚治如议。于是选卫兵八万团操，内外各半。外卫四万，两番迭上。李东阳极言工作困军，班军逾期不至，大率坐此。帝然之。末年，归大宁卒两班万人。正德中，宣府军及京营互调，春秋番换如班军例。迄世宗立乃已。
