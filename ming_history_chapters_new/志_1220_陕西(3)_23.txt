标题: 陕西(3)
章节类型: 志
卷数: 1220
URL: https://www.xuges.com/ls/mingshi/2251.htm
原始标题: (3)
段落序号: 23

==================================================

狄道（倚。西南有常家山，与西倾山相接。北有马寒山，浩尾河出於其北，阿干河出於其南，俱东流入大河。又西南有洮河，自洮州卫流入。又东有东峪河，南有邦金川，皆流会洮河。北有摩云岭巡检司。又北有打壁峪关，有结河关。南有南关，有下衬关，有八角关、十八盘关。西有三坌关，有分水岭关。）
