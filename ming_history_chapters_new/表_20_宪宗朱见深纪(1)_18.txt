标题: 宪宗朱见深纪(1)
章节类型: 表
卷数: 20
URL: https://www.xuges.com/ls/mingshi/0019.htm
原始标题: 9.宪宗朱见深纪
段落序号: 18

==================================================

夏四月，四川地屡震，自去年六月至于是月。乙巳，录囚。癸丑，复立团营。六月戊申，雷震南京午门，敕群臣修省。辛酉，襄城伯李瑾为征夷将军，充总兵官，兵部尚书程信提督军务，太监刘恒监军，讨山都掌蛮。
