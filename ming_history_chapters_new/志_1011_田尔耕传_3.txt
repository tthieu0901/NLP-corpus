标题: 田尔耕传
章节类型: 志
卷数: 1011
URL: https://www.xuges.com/ls/mingshi/1872.htm
原始标题: 田尔耕
段落序号: 3

==================================================

应元，大兴人。市井无赖，充校尉，冒缉捕功，积官至锦衣指挥。云鹤，霸州人，为东厂理刑官。寰，吴县人。隶籍锦衣，为东司理刑。凡显纯杀人事，皆应元等共为之。而寰为田尔耕心腹。及显纯论死，法司止当应元、云鹤、寰戍。后定逆案，三人并论死，寰先死戍所。
