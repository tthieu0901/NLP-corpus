标题: 大统历法·推步(1)
章节类型: 志
卷数: 1189
URL: https://www.xuges.com/ls/mingshi/2220.htm
原始标题: ·大统历法·推步
段落序号: 40

==================================================

推天正迟疾　置中积，加转应，减去其年闰余全分，余满转终去之，即天正入转。视在转中已下为疾历，已上去之为迟历。如径求次年者，加二十三万七一一九一六，十二转差之积。经闰再加转差，皆满转终去之，迟疾各仍其旧。若满转中去之，为迟疾相代。
