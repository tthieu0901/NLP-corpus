标题: 黄泽孔友谅传
章节类型: 志
卷数: 148
URL: https://www.xuges.com/ls/mingshi/0462.htm
原始标题: 黄泽孔友谅
段落序号: 6

==================================================

二曰，科举所以求贤，必名实相副，非徒夸多而已。今秋闱取士动一二百人。弊既多端，侥幸过半。会试下第，十常八九，其登第者，实行或乖。请于开科之岁，详核诸生行履。孝弟忠信、学业优赡者，乃许入试。庶浮薄不致滥收，而国家得真才之用。
