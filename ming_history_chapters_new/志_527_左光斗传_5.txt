标题: 左光斗传
章节类型: 志
卷数: 527
URL: https://www.xuges.com/ls/mingshi/1156.htm
原始标题: 左光斗
段落序号: 5

==================================================

时廷臣议改元。或议削泰昌弗纪，或议去万历四十八年，即以今年为泰昌，或议以明年为泰昌，后年为天启。光斗力排其说，请从今年八月以前为万历，以后为泰昌，议遂定。孙如游由中旨入阁，抗疏请斥之。出督畿辅学政，力杜请寄，识鉴如神。
