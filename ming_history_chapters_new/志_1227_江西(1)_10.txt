标题: 江西(1)
章节类型: 志
卷数: 1227
URL: https://www.xuges.com/ls/mingshi/2258.htm
原始标题: ·江西
段落序号: 10

==================================================

宁州（府西。元分宁县，为宁州治。）洪武初，改县为宁县，省州入焉。弘治十六年，升县为州。（西有幕阜山，修水发源於此，下流入鄱阳湖。又东有鹤源水，源发九宫山，下流合修水。西有杉市巡检司，后迁於崇乡北村。南有定江、又有八叠岭二巡检司，废。）东南距府三百六十里。
