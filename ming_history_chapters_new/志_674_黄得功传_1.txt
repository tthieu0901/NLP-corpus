标题: 黄得功传
章节类型: 志
卷数: 674
URL: https://www.xuges.com/ls/mingshi/1321.htm
原始标题: 黄得功
段落序号: 1

==================================================

黄得功，号虎山，开原卫人，其先自合肥徙。早孤，与母徐居。少负奇气，胆略过人。年十二，母酿酒熟，窃饮至尽。母责之，笑曰：“偿易耳。”时辽事急，得功持刀杂行伍中，出斩首二级，中赏率得白金五十两，归奉母，曰：“儿以偿酒也。”由是隶经略为亲军，累功至游击。
