标题: 
章节类型: 志
卷数: 1202
URL: https://www.xuges.com/ls/mingshi/2233.htm
原始标题: (2)
段落序号: 41

==================================================

真定府（元真定路，直隶中书省。）洪武元年十月为府。属河南分省。二年正月属山东。三月来属。领州五，县二十七。东北距京师六百三十里。弘治四年编户五万九千四百三十九，口五十九万七千六百七十三。万历六年，户七万四千七百三十八，口一百九万三千五百三十一。
