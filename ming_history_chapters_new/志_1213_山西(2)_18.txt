标题: 山西(2)
章节类型: 志
卷数: 1213
URL: https://www.xuges.com/ls/mingshi/2244.htm
原始标题: (2)
段落序号: 18

==================================================

蒲州（元河中府。）洪武二年改为蒲州，以州治河东县省入。（中条山在东南，即雷首山也，又名首阳山，跨临晋、闻喜、垣曲、平陆、芮城、安邑、夏县、解州之境。又南有历山。又大河自榆林折而南，经州城西，又经中条山麓，又折而东，谓之河曲。临河有风陵关巡检司。又东南有涑水，即绛水下流，又南有妫汭水，俱注於大河。）东北距府四百五十里。领县五：
