标题: 汤文琼传
章节类型: 志
卷数: 937
URL: https://www.xuges.com/ls/mingshi/1700.htm
原始标题: 汤文琼
段落序号: 3

==================================================

箴听，端方有义行。高攀龙讲学都下，受业其门。魏国公徐允祯延为馆宾，数进规谏。允祯或倨见他客，箴听至，辄敛容。贼入，置一棺，偃卧其上，绝食七日死。铉，善写真。京师陷，携二子赴井死。梦禧，负志节，与妻杜、二子、二女、一婢俱缢死。世禧，儒士也，亦与二子懋赏、懋官俱缢死。
