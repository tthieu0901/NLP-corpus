标题: 顾鼎臣传
章节类型: 志
卷数: 224
URL: https://www.xuges.com/ls/mingshi/0718.htm
原始标题: 顾鼎臣
段落序号: 2

==================================================

改吏部左侍郎，掌詹事府。请令曾子后授《五经》博士，比三氏子孙，从之。大同军变，张孚敬主用兵，鼎臣言不可，帝嘉纳。十三年孟冬，享庙，命鼎臣及侍郎霍韬捧主。二人有期功服，当辞。乃上言：“古礼，诸侯绝期。今公卿即古诸侯，请得毋避。”礼部尚书夏言极诋其非，乃已。寻进礼部尚书，仍掌府事。京师淫雨，四方多水灾，鼎臣请振饥弭盗，报可。
