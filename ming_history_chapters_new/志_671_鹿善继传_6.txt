标题: 鹿善继传
章节类型: 志
卷数: 671
URL: https://www.xuges.com/ls/mingshi/1318.htm
原始标题: 鹿善继
段落序号: 6

==================================================

薛一鹗，字百当，由贡生为黄州通判。荆王姬诬他姬鸩世子，一鹗白其诬。奄人传太妃命，欲竟其狱，卒直之。迁兰州知州。州北有田没于番，吏派其赋于他户，后田复归，为卫卒所据，而民出赋三十年，一鹗核除其害。至是佐善继城守，遂同死。
