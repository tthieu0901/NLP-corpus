标题: 月掩犯五纬
章节类型: 志
卷数: 1160
URL: https://www.xuges.com/ls/mingshi/2144.htm
原始标题: ·月掩犯五纬
段落序号: 10

==================================================

嘉靖二年五月戊子，掩岁星。十一月壬申，犯岁星。十七年十二月己未，犯填星。十八年十月丙戌，犯荧惑。二十年五月辛卯，犯岁星。二十一年四月甲寅，二十七年七月丁丑，俱犯太白。九月庚子，犯太白于角。三十一年五月辛丑，犯填星。九月庚寅，掩填星。十二月丁卯，犯岁星。四十二年五月庚辰，掩岁星。四十四年七月丁巳，犯荧惑。
