标题: 刘綎传
章节类型: 志
卷数: 543
URL: https://www.xuges.com/ls/mingshi/1173.htm
原始标题: 卷130 刘綎
段落序号: 7

==================================================

綎，将家子。父显部曲多健儿，綎拥以自雄。征缅之役，勒兵金沙江，筑将台于王骥故址，威名甚盛。然性贪，御下无法。兵还至腾冲，甲而噪，焚民居。綎在蛮莫，闻之驰至，犒以金钱，始定。思顺恐祸及，叛归莽酋。诏革綎任，以游击候调。
