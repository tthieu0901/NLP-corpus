标题: 曹于汴传
章节类型: 志
卷数: 579
URL: https://www.xuges.com/ls/mingshi/1213.htm
原始标题: 曹于汴
段落序号: 1

==================================================

曹于汴，字自梁，安邑人。万历十九年举乡试第一。明年成进士，授淮安推官。以治行高第，授吏科给事中。疏劾两京兵部尚书田乐、邢玠及云南巡抚陈用宾，乐、玠遂引去。吏部郎赵邦清被诬，于汴疏雪之。谒告归，僦屋以居，不蔽风日。
