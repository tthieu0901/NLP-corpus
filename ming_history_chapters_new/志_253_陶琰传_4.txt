标题: 陶琰传
章节类型: 志
卷数: 253
URL: https://www.xuges.com/ls/mingshi/0768.htm
原始标题: 卷84 陶琰
段落序号: 4

==================================================

琰性清俭，饭惟一疏。每到官及罢去，行李止三竹笥。寻加户部尚书。嘉靖元年召拜工部尚书。其冬，改南京兵部，加太子少保。未浃岁，屡引年乞体。加太子太保，乘传归，有司岁时存问。又九年卒，年八十有四。赠少保，谥恭介。
