标题: 谢榛传
章节类型: 志
卷数: 831
URL: https://www.xuges.com/ls/mingshi/1553.htm
原始标题: ·谢榛
段落序号: 4

==================================================

卢柟，字少楩，浚县人。家素封，输赀为国学生。博B闻W强Q记，落笔数千言。为人跅驰，好使酒骂座。常为具召邑令，日晏不至，柟大怒，彻席灭炬而卧。令至，柟已大醉，不具宾主礼。会柟役夫被榜，他日墙压死，令即捕柟，论死，系狱，破其家。里中儿为狱卒，恨柟，笞之数百，谋以土囊压杀之，为他卒救解。柟居狱中，益读所携书，作《幽鞫》、《放招》二赋，词旨沈郁。
