标题: 钱德洪传
章节类型: 志
卷数: 788
URL: https://www.xuges.com/ls/mingshi/1483.htm
原始标题: 钱德洪
段落序号: 10

==================================================

可久传东阳杜惟熙，惟熙传同邑陈时芳、陈正道。惟熙以克己为要，尝言：“学者一息不昧，则万古皆通；一刻少宽，即终朝欠缺。”卒年八十余。时芳博览多闻，而归于实践。岁贡不仕。正道为建安训导，年八十余，犹徒步赴五峰讲会。其门人吕一龙，永康人，言动不苟，学者咸宗之。
