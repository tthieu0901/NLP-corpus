标题: 黎州安抚司
章节类型: 志
卷数: 1039
URL: https://www.xuges.com/ls/mingshi/1908.htm
原始标题: 黎州安抚司
段落序号: 1

==================================================

黎州，汉沈黎郡地。《史记》称越巂以东北，君长以十数，筰都最大。自唐蒙通夜郎，邛、筰之君请为内臣，因置筰都县，复曰旄牛县。元鼎中，以为沈黎郡。唐割雅、巂二州置黎州。天宝初，改为洪源郡，寻改汉源。宋属成都路。元属土番等处宣慰司。
