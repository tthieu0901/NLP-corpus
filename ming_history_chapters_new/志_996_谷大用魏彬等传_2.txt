标题: 谷大用魏彬等传
章节类型: 志
卷数: 996
URL: https://www.xuges.com/ls/mingshi/1842.htm
原始标题: 谷大用魏彬等
段落序号: 2

==================================================

魏彬，当瑾时，总三千营。瑾诛，代掌司礼监。其年，叙宁夏功，封弟英镇安伯，马永成兄山亦封平凉伯。世宗立，彬不自安，为英辞伯爵。诏改都督同知，世袭锦衣指挥使。给事中杨秉义、徐景嵩、吴严皆言彬附和逆瑾，结姻江彬，宜置极典。帝宥不问。已而御史复论之，始令闲住。
