标题: 赵炳然传
章节类型: 志
卷数: 267
URL: https://www.xuges.com/ls/mingshi/0796.htm
原始标题: 赵炳然
段落序号: 2

==================================================

浙江、福建总督胡宗宪下狱，诏罢总督毋设。大学士徐阶以浙江寇甫平，请设巡抚绥辑，遂进炳然兵部右侍郎兼右佥都御史往任之。浙罹兵燹久，又当宗宪汰侈后，财匮力绌。炳然廉以率下，悉更诸政令不便者，仍奏减军需之半。民皆尸祝之。
