标题: 顺天府
章节类型: 志
卷数: 1391
URL: https://www.xuges.com/ls/mingshi/2500.htm
原始标题: ·顺天府
段落序号: 3

==================================================

顺天府即旧北平府。洪武二年置北平行省。九年改为北平布政司，皆以北平为会府。永乐初，改为顺天府。十年，升为府尹，秩正三品，设官如应天府。（顺天府通判，旧六人，内一人管粮，一人管马，一人清军，一人管匠，一人管河，一人管柴炭。嘉靖八年革管河、管柴炭二人。万历九年革清军、管匠二人。十一年复设一人，兼管军匠。）
