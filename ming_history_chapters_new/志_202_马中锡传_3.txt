标题: 马中锡传
章节类型: 志
卷数: 202
URL: https://www.xuges.com/ls/mingshi/0657.htm
原始标题: 马中锡
段落序号: 3

==================================================

弘治五年，召为大理右少卿。南京守备太监蒋琮与兵部郎中娄性、指挥石文通相讦，连数百人，遣官按，不服。中锡偕司礼太监赵忠等往，一讯得实。性除名，琮下狱抵罪。擢右副都御史，巡抚宣府。劾罢贪耄总兵官马仪，革镇守以下私役军士，使隶尺籍。寇尝犯边，督军败之。引疾归，中外交荐。
