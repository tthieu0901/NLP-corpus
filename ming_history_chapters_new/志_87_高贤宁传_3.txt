标题: 高贤宁传
章节类型: 志
卷数: 87
URL: https://www.xuges.com/ls/mingshi/0262.htm
原始标题: 高贤宁
段落序号: 3

==================================================

燕王即位后，贤宁被执入见。成祖曰：“此作论秀才耶？秀才好人，予一官。”贤宁固辞。锦衣卫指挥纪纲，故劣行被黜生也，素与贤宁善，劝就职。贤宁曰：“君为学校所弃，故应尔。我食廪有年，义不可，且尝辱王先生之教矣。”纲为言于帝，竟得归，年九十七卒。
