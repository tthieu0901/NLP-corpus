标题: 满剌加传
章节类型: 志
卷数: 1073
URL: https://www.xuges.com/ls/mingshi/2023.htm
原始标题: 满剌加
段落序号: 6

==================================================

宣德六年遣使者来言：“暹罗谋侵本国，王欲入朝，惧为所阻，欲奏闻，无能书者，令臣三人附苏门答剌贡舟入诉。”帝命附郑和舟归国，因令和赍敕谕暹罗，责以辑睦邻封，毋违朝命。初，三人至，无贡物，礼官言例不当赏。帝曰：“远人越数万里来醖不平，岂可无赐。”遂赐袭衣、彩币，如贡使例。
