标题: 考满考察
章节类型: 志
卷数: 1365
URL: https://www.xuges.com/ls/mingshi/2468.htm
原始标题: 考满考察
段落序号: 9

==================================================

官之大者，必会推。五军都督府掌印缺，于见任公、侯、伯取一人。佥书缺，于带俸公、侯、伯及在京都指挥，在外正副总兵官，推二人。锦衣卫堂上官及前卫掌印缺，视五府例推二人。都指挥、留守以下，上一人。正德十六年，令五府及锦衣卫必由都指挥屡著勋猷者升授。诸卫官不世，独锦衣以世。
