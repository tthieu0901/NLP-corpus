标题: 金光辰传
章节类型: 志
卷数: 584
URL: https://www.xuges.com/ls/mingshi/1220.htm
原始标题: 金光辰
段落序号: 4

==================================================

赞曰：明自神宗而后，士大夫峻门户而重意气。其贤者敦厉名检，居官有所执争，即清议翕然归之。虽其材识不远，耳目所熟习，不能不囿于风会，抑亦一时之良也。遭时孔棘，至救过不暇，顾安得责以挽回干济之业哉？
