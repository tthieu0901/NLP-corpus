标题: 南京(1)
章节类型: 志
卷数: 1205
URL: https://www.xuges.com/ls/mingshi/2236.htm
原始标题: ·南京
段落序号: 26

==================================================

颍州（元属汝宁府。）洪武四年二月来属。（淮河在南，自河南固始县流入，下流合大河入海。又南有汝水，自河南息县流入，经朱皋镇入淮。又北有颍河，自河南沈丘县流入。洪武二十四年，黄河决於河南，由陈州合颍，径太和县，又经州城北，又经颍上县，至寿州同入於淮。永乐九年，河复故道。宣德、正统、成化、正德间，河、颍时通时塞，俗亦称颍为小黄河。西北又有沈丘镇巡检司。）东距府四百四十里。领县二：
