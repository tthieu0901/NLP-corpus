标题: 四川(4)
章节类型: 志
卷数: 1225
URL: https://www.xuges.com/ls/mingshi/2256.htm
原始标题: (4)
段落序号: 1

==================================================

乌蒙军民府（元乌蒙路，后至元元年九月属四川行省。）洪武十五年正月为府，属云南布政司。十六年正月改属四川布政司。十七年五月升为军民府。（西有凉山。北有界堆山，与叙州府界。西南有金沙江，下流合於马湖江。南有索桥，金沙江渡处。北有罗佐关。有归化州，洪武十五年三月置，属府，寻废。）东北距布政司千三百里。
