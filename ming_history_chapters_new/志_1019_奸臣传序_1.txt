标题: 奸臣传序
章节类型: 志
卷数: 1019
URL: https://www.xuges.com/ls/mingshi/1884.htm
原始标题: 卷177 奸臣传序
段落序号: 1

==================================================

《宋史》论君子小人，取象于阴阳，其说当矣。然小人世所恒有，不容概被以奸名。必其窃弄威柄、构结祸乱、动摇宗祏、屠害忠良、心迹俱恶、终身阴贼者，始加以恶名而不敢辞。有明一代，巨奸大恶，多出于寺人内竖，求之外廷诸臣，盖亦鲜矣。当太祖开国之初，胡惟庸凶狡自肆，竟坐叛逆诛死。
