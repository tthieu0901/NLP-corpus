标题: 张臣传
章节类型: 志
卷数: 494
URL: https://www.xuges.com/ls/mingshi/1117.htm
原始标题: 卷122 张臣
段落序号: 13

==================================================

全昌由荫叙，历官灵州参将。崇祯四年，与同官赵大胤击点灯子于中部，已，连战郃阳、韩城，首功多。巡抚练国事请加二将副将衔。大胤驻耀州、富平间，扼贼西路；全昌驻韩城、郃阳间，扼贼东路。五年七月，代应昌为定边副总兵。曹文诏追贼陇州、平、凤界，全昌及马科率千人应之，殄灭殆尽。
