标题: 方震孺传
章节类型: 志
卷数: 553
URL: https://www.xuges.com/ls/mingshi/1184.htm
原始标题: 方震孺
段落序号: 7

==================================================

明年，庄烈帝嗣位，得释还。八年春，流贼犯寿州，州长吏适迁秩去，震孺倡士民固守，贼自是不敢逼寿州。巡抚史可法上其功，用为广西参议。寻擢右佥都御史，巡抚广西。京师陷，福王立南京，即日拜疏勤王。马士英、阮大铖惮之，敕还镇。震孺竟郁郁忧愤而卒。
