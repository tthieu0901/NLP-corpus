标题: 江西(1)
章节类型: 志
卷数: 1227
URL: https://www.xuges.com/ls/mingshi/2258.htm
原始标题: ·江西
段落序号: 3

==================================================

南昌（倚。洪武十一年建豫王府。二十五年改为代王，迁山西大同。永乐初，宁王府自大宁卫迁此，正德十四年除。故城在东。今城，明太祖壬寅年改筑。东湖在城东南隅。西有赣江，自丰城县流入，东北入鄱阳湖，出湖口县，入大江，亦曰章江。又东南有武阳水，上源自南丰县汙江，北流经此，又东北入宫亭湖。南有市汊巡检司。）
