标题: 山东(4)
章节类型: 志
卷数: 1211
URL: https://www.xuges.com/ls/mingshi/2242.htm
原始标题: (4)
段落序号: 3

==================================================

复州卫本复州，洪武五年六月置於旧复州城。十四年九月置卫。二十八年四月，州废。（西滨海。西南有长生岛。又南有沙河，合麻河，西注於海。东有得利嬴城，元季士人筑，洪武四年二月置辽东卫於此，寻徙。又南有乐古关。西有盐场。北有铁场。）北距都司四百二十里。
