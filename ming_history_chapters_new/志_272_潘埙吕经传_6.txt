标题: 潘埙吕经传
章节类型: 志
卷数: 272
URL: https://www.xuges.com/ls/mingshi/0806.htm
原始标题: 潘埙吕经
段落序号: 6

==================================================

吕经，字道夫，陕西宁州人。正德三年进士。授礼科给事中。九年，乾清宫灾，经上疏极论义子、番僧、边帅之害。屡迁吏科都给事中，复极论马昂女弟入宫事，又劾方面最贪暴者四人。群小咸恶，遂谪蒲州同知。又以事忤中官黄玉，诬劾系狱。
