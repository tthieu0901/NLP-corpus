标题: 罗复仁传
章节类型: 志
卷数: 42
URL: https://www.xuges.com/ls/mingshi/0201.htm
原始标题: 罗复仁
段落序号: 2

==================================================

从围武昌，太祖欲招陈理降，以复仁故友谅臣也，遣入城谕，且曰：“理若来，不失富贵。”复仁顿首曰：“如陈氏遣孤得保首领，俾臣不食言于异日，臣死不憾。”太祖曰：“汝行，吾不汝误也。”复仁至城下，号恸者竟日，理缒之入。见理大哭，陈太祖意，且曰：“大兵所向皆摧，不降且屠，城中民何罪？”理听其言，遂率官属出降。
