标题: 福建(2)
章节类型: 志
卷数: 1238
URL: https://www.xuges.com/ls/mingshi/2269.htm
原始标题: (2)
段落序号: 2

==================================================

长汀（倚。北有卧龙山。又北有新乐山，贡水出焉，流入江西界。西有新路岭。东有鄞江，即东溪，亦曰左溪，自宁化县流入，下流经广东大埔县入海，中有五百滩，亦谓之汀水。又东南有正溪，西有西溪，北有北溪，南有南溪，俱合於东溪。又西有古城寨巡检司。）
