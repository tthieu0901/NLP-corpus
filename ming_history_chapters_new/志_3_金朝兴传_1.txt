标题: 金朝兴传
章节类型: 志
卷数: 3
URL: https://www.xuges.com/ls/mingshi/0132.htm
原始标题: 金朝兴
段落序号: 1

==================================================

金朝兴，巢人。淮西乱，聚众结寨自保。俞通海等既归太祖，朝兴亦帅众来附。从渡江，征伐皆预，有功。克常州，为都先锋。复宜兴，为左翼副元帅。平武昌，进龙骧卫指挥同知。平吴，改镇武卫指挥使。克大同，改大同卫指挥使。取东胜州，获元平章刘麟等十八人。
