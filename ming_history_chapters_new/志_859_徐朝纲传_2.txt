标题: 徐朝纲传
章节类型: 志
卷数: 859
URL: https://www.xuges.com/ls/mingshi/1607.htm
原始标题: 徐朝纲
段落序号: 2

==================================================

五年正月恤殉难诸臣，赠朝纲光禄少卿，荫子入国学。子天凤甫第进士，即奔丧归，服阕，授户部主事。疏言：“臣家一门，臣死忠，妻死节，妇死姑，孙死祖，婢仆死主。此从来未有之节烈，乞如张振德例，再加优恤。臣母、臣嫂，一体旌表。”帝深嘉之，再赠光禄卿，改荫锦衣世千户，赐祭葬，立祠建坊，诸从死者皆附祀。
