标题: 儒林传序
章节类型: 志
卷数: 772
URL: https://www.xuges.com/ls/mingshi/1451.htm
原始标题: 卷165 儒林传序
段落序号: 4

==================================================

今差别其人，准前史例，作《儒林传》。有事功可见，列于正传者，兹不复及。其先圣、先贤后裔，明代亟为表章，衍圣列爵上公，与国终始。其他簪缨逢掖，奕叶承恩，亦儒林盛事也。考其原始，别自为篇，附诸末简，以备一代之故云。
