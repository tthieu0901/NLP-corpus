标题: 李文忠传
章节类型: 表
卷数: 95
URL: https://www.xuges.com/ls/mingshi/0095.htm
原始标题: 卷9 李文忠
段落序号: 5

==================================================

吴兵十万方急攻诸全，守将谢再兴告急，遣同佥胡德济往援。再兴复请益兵，文忠兵少无以应。会太祖使邵荣讨处州乱卒，文忠乃扬言徐右丞、邵平章将大军刻日进。吴军闻之惧，谋夜遁。德济与再兴帅死士夜半开门突击，大破之，诸全遂完。
