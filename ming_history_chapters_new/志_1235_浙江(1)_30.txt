标题: 浙江(1)
章节类型: 志
卷数: 1235
URL: https://www.xuges.com/ls/mingshi/2266.htm
原始标题: ·浙江
段落序号: 30

==================================================

长兴（府西北。元长兴州。太祖丁酉年三月改名长官州，壬寅年复曰长兴。洪武二年降为县。西北有顾渚山，产茶，一名西顾山，一名吴望山。东北有太湖，与南直宜兴县分中流为界。西有箬溪，下流入太湖。西南有荆溪，东南入於苕溪。东北有皋塘、西南有四安二巡检司。又西有合溪、南有和平二巡检司，废。）
