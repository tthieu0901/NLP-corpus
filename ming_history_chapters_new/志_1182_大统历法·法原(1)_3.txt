标题: 大统历法·法原(1)
章节类型: 志
卷数: 1182
URL: https://www.xuges.com/ls/mingshi/2213.htm
原始标题: ·大统历法·法原
段落序号: 3

==================================================

北京立四丈表，夏至日午正，测得景长一丈一尺七寸一分。随以简仪测到太阳南至地平七十四度二十六分半，为半弧背。求得矢度，四十三度七十四分少。置周天半径，截矢余一十七度一十三分二十五秒为句，乃本地去戴日下之度。以句弦别股术，求得股五十八度四十五分半，为日出地半弧弦。
