标题: 南京(1)
章节类型: 志
卷数: 1205
URL: https://www.xuges.com/ls/mingshi/2236.htm
原始标题: ·南京
段落序号: 24

==================================================

宿州（元属归德府。）洪武四年二月来属。（龙山在西南，北肥水出焉。又北有睢河，自河南永城县流入，下流至宿迁县合淮，亦曰小河也。南有汴河，亦自永城县流入，又有浍河与涣水合。又东南有沱水。）东南距府二百三十三里。领县一：
