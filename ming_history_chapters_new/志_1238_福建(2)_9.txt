标题: 福建(2)
章节类型: 志
卷数: 1238
URL: https://www.xuges.com/ls/mingshi/2269.htm
原始标题: (2)
段落序号: 9

==================================================

永定（府南。成化十四年以上杭县溪南里之田心地置，析胜运等四里益之。西有大溪，即汀水，自上杭县流经此，又东入广东大埔县界。东南有三层岭巡检司。东北有太平巡检司，后徙高坡。西南有兴化巡检司，治溪南里古镇，寻废，复置，后迁於上杭县之峰头。）
