标题: 杨文岳传
章节类型: 志
卷数: 631
URL: https://www.xuges.com/ls/mingshi/1271.htm
原始标题: 杨文岳
段落序号: 3

==================================================

十四年正月，李自成陷洛阳，犯开封，文岳率总兵虎大威以众二万赴救。渡河，贼先遁，追击于鸣皋。还，驻兵开封。疫作，乃顿兵于汝宁，出屯西平、新蔡间。七月，自成走内乡、淅川，与罗汝才合。文岳趋邓州，自成还攻之。文岳战三捷，斩其魁一条龙、一只龙，贼遁去。
