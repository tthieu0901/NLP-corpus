标题: 张罗俊传
章节类型: 志
卷数: 935
URL: https://www.xuges.com/ls/mingshi/1698.htm
原始标题: ·张罗俊
段落序号: 5

==================================================

罗善，字舜卿，为诸生，佐两兄守城。城将陷，两兄戒勿死，罗善曰：“有死节之臣，不可无死节之士。”妻高携三女投井死，罗善亦投他井死。罗辅多力善射，昼夜乘城，射必杀贼。城破，与罗俊夺围走，罗俊不可，罗辅连射杀数人，矢尽，持短兵杀数人乃死。
