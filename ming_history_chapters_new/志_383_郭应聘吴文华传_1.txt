标题: 郭应聘吴文华传
章节类型: 志
卷数: 383
URL: https://www.xuges.com/ls/mingshi/0975.htm
原始标题: 郭应聘吴文华
段落序号: 1

==================================================

郭应聘，字君宾，莆田人。嘉靖二十九年进士。授户部主事。历郎中，出为南宁知府。迁威茂兵备副使，转广东参政。从提督吴桂芳平李亚元，别击贼首张韶南、黄仕良等。迁广西按察使，历左、右布政使。隆庆四年大破古田贼，斩获七千有奇。已，从巡抚殷正茂平古田，再进秩。
