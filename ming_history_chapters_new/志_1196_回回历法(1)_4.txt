标题: 回回历法(1)
章节类型: 志
卷数: 1196
URL: https://www.xuges.com/ls/mingshi/2227.htm
原始标题: ·回回历法
段落序号: 4

==================================================

用数　天周度三百六十。（每度六十分，每分六十秒，微纤以下俱准此。）宫十二。（每宫三十度。）目周分一千四百四十，时二十四，（每时六十分。）刻九十六。（每刻十五分。）宫度起白羊，节气首春分，命时起午正。（午初四刻属前日。）
