标题: 刘世龙传
章节类型: 志
卷数: 293
URL: https://www.xuges.com/ls/mingshi/0846.htm
原始标题: 刘世龙
段落序号: 5

==================================================

三、慎举动以存大体。立国者，在敬大臣，不遗故旧。盖任之既重，则礼之宜优。今或忽然去之，忽然召之，甚至婴三木，被箠楚，何以励臣节哉！臣愚以为陛下历试之余，其人果无足取，则宜以礼使退。如素行无缺，偶以一时喜怒，辄从而颠倒之，陛下固付之无心，而天下有以窥陛下也。
