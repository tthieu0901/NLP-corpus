标题: 祭祀杂议诸仪
章节类型: 志
卷数: 1258
URL: https://www.xuges.com/ls/mingshi/2289.htm
原始标题: 祭祀杂议诸仪
段落序号: 5

==================================================

拜礼。初，每节皆再拜。洪武九年，礼臣奏：“《礼记》一献三献五献七献之文，皆不载拜礼。唐、宋郊祀，每节行礼皆再拜。然亚献终献，天子不行礼，而使臣下行之。今议大祀中祀，自迎神至饮福送神，宜各行再拜礼。”帝命节为十二拜，迎神、饮福受胙、送神各四拜云。
