标题: 周德兴传
章节类型: 志
卷数: 8
URL: https://www.xuges.com/ls/mingshi/0141.htm
原始标题: 周德兴
段落序号: 6

==================================================

十八年，楚王桢讨思州五开蛮，复以德兴为副将军。德兴在楚久，所用皆楚卒，威震蛮中。定武昌等十五卫，岁练军士四万四千八百人。决荆州岳山坝以溉田，岁增官租四千三百石。楚人德之。还乡，赐黄金二百两，白金二千两，文绮百匹。
