标题: 于谦传
章节类型: 志
卷数: 163
URL: https://www.xuges.com/ls/mingshi/0506.htm
原始标题: 卷53 于谦
段落序号: 3

==================================================

出按江西，雪冤囚数百。疏奏陕西诸处官校为民害，诏遣御史捕之。帝知谦可大任，会增设各部右侍郎为直省巡抚，乃手书谦名授吏部，超迁兵部右侍郎，巡抚河南、山西。谦至官，轻骑遍历所部，延访父老，察时事所宜兴革，即俱疏言之。一岁凡数上，小有水旱，辄上闻。
