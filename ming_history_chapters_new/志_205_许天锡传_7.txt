标题: 许天锡传
章节类型: 志
卷数: 205
URL: https://www.xuges.com/ls/mingshi/0671.htm
原始标题: 许天锡
段落序号: 7

==================================================

三年春，竣事还朝。见朝事大变，敢言者皆贬斥，而刘瑾肆虐加甚，天锡大愤。六月朔，清核内库，得瑾侵匿数十事。知奏上必罹祸，乃夜具登闻鼓状。将以尸谏，令家人于身后上之，遂自经。时妻子无从者，一童侍侧，匿其状而遁。
