标题: 云南(1)
章节类型: 志
卷数: 1246
URL: https://www.xuges.com/ls/mingshi/2277.htm
原始标题: ·云南
段落序号: 21

==================================================

马龙州（东南有木容箐山，洪武二十四年十二月置宁越堡於此。山下有木容溪，下流即潇湘江。又西有杨磨山，一名关索岭，上有关。西南有通泉县，元属州，永乐初废。北有马隆守御千户所，本马隆卫，洪武二十三年七月置，二十八年十月改为所。南有鲁婆伽岭巡检司。又有马龙县，元属州，洪武十五年废。西南有分水岭关。东有三叉口关。）东距府七十里。
