标题: 李棠曾翚传
章节类型: 志
卷数: 128
URL: https://www.xuges.com/ls/mingshi/0402.htm
原始标题: 李棠曾翚
段落序号: 2

==================================================

景泰三年，思明土知府黄夌老，子钧嗣。夌庶兄矰使其子杀夌父子，灭其家，而以他盗为乱告。棠檄右参政曾翚副使刘仁宅按其事。翚等诱执矰父子下之狱。矰窘则遣使走京师，上书请帝废太子立己子。帝大喜，立擢矰都督同知，出其子于狱。事具《怀献太子》及《土司传》。棠既不得竟黄矰狱，郁郁累疏谢病归。不携岭表一物，以清节显。
