标题: 钱象坤传
章节类型: 志
卷数: 566
URL: https://www.xuges.com/ls/mingshi/1198.htm
原始标题: 钱象坤
段落序号: 4

==================================================

四年，御史水佳允连劾兵部尚书梁廷栋，廷栋不待旨即奏辩。廷栋故出象坤门，佳允疑象坤泄之，语侵象坤。延儒以廷栋尝发其私人赃罪，恶之，并恶象坤。象坤遂五疏引疾去，廷栋落职。给事中吴执御、傅朝佑称象坤难进易退，不当以门生累，不听。家居十年，无病而卒。赠太保，谥文贞，荫一子中书舍人。
