标题: 赤斤蒙古卫传
章节类型: 志
卷数: 1115
URL: https://www.xuges.com/ls/mingshi/2082.htm
原始标题: 赤斤蒙古卫
段落序号: 7

==================================================

景泰二年，也先复遣使持书求婚。会阿速他往，其僚属以其书来上。兵部尚书于谦言：“赤斤诸卫久为我藩篱，也先无故招降结亲，意在撤我屏蔽。宜令边臣整兵慎防，并敕阿速悉力捍御，有警驰报，发兵应援。”从之。五年，也先益图兼并，遣使赍印授阿速，胁令臣服。阿速不从，报之边臣。会也先被杀，获已。
