标题: 蒋德璟传
章节类型: 志
卷数: 569
URL: https://www.xuges.com/ls/mingshi/1201.htm
原始标题: 蒋德璟
段落序号: 11

==================================================

景昉寻进少詹事。尝召对，言：“近撤还监视中官高起潜，关外辄闻警报，疑此中有隐情。臣家海滨，见沿海将吏每遇调发，即报海警，冀得复留。触类而推，其情自见。”帝颔之。十四年以詹事兼掌翰林院。时庶常停选已久，景昉具疏请复，又请召还修撰刘同升、编修赵士春，皆不报。
