标题: 刘鸿训传
章节类型: 志
卷数: 562
URL: https://www.xuges.com/ls/mingshi/1194.htm
原始标题: 刘鸿训
段落序号: 2

==================================================

万历四十一年，鸿训登第，由庶吉士授编修。神、光二宗相继崩，颁诏朝鲜。甫入境，辽阳陷。朝鲜为造二洋舶，从海道还。沿途收难民，舶重而坏。跳浅沙，入小舟，飘泊三日夜，仅得达登州报命。遭母丧，服阕，进右中允，转左谕德，父丧归。天启六年冬，起少詹事，忤魏忠贤，斥为民。
