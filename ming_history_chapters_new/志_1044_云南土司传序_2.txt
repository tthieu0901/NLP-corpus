标题: 云南土司传序
章节类型: 志
卷数: 1044
URL: https://www.xuges.com/ls/mingshi/1913.htm
原始标题: ·云南土司传序
段落序号: 2

==================================================

自是，诸郡以次来归，垂及累世，规制咸定。统而稽之，大理、临安以下，元江、永昌以上，皆府治也。孟艮、孟定等处则为司，新化、北胜等处则为州，或设流官，或仍土职。今以诸府州概列之土司者，从其始也。盖滇省所属，多蛮夷杂处，即正印为流官，亦必以土司佐之。
