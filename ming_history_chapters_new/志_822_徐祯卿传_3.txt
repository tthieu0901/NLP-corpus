标题: 徐祯卿传
章节类型: 志
卷数: 822
URL: https://www.xuges.com/ls/mingshi/1537.htm
原始标题: 徐祯卿
段落序号: 3

==================================================

祝允明，字希哲，长洲人。祖显，正统四年进士。内侍传旨试能文者四人，显与焉，入掖门，知欲令教小内竖也，不试而出。由给事中历山西参政。并有声。允明以弘治五年举于乡，久之不第，授广东兴宁知县。捕戮盗魁三十余，邑以无警。稍迁应天通判，谢病归。嘉靖五年卒。
