标题: 尹梦鳌传
章节类型: 志
卷数: 886
URL: https://www.xuges.com/ls/mingshi/1638.htm
原始标题: 尹梦鳌
段落序号: 8

==================================================

推官万文英卧病，贼索之。子元亨，年十六，泣语父曰：“儿不得复事亲矣！”出门呼曰：“若索官，何为？我即官也。贼絷之。顾见其师万师尹亦被絷，绐贼曰：“若欲得者，官尔。何絷此贱隶？”贼遂释之。元亨乃极口大骂。贼怒，断胫死，文英获免。
