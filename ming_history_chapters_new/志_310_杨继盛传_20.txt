标题: 杨继盛传
章节类型: 志
卷数: 310
URL: https://www.xuges.com/ls/mingshi/0878.htm
原始标题: 杨继盛
段落序号: 20

==================================================

至如大学士徐阶蒙陛下特擢，乃亦每事依违，不敢持正，不可不谓之负国也。愿陛下听臣之言，察嵩之奸。或召问裕、景二王，或询诸阁臣。重则置宪，轻则勒致仕。内贼既去，外贼自除。虽俺答亦必畏陛下圣断，不战而丧胆矣。
