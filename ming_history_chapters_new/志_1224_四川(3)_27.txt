标题: 四川(3)
章节类型: 志
卷数: 1224
URL: https://www.xuges.com/ls/mingshi/2255.htm
原始标题: (3)
段落序号: 27

==================================================

龙安府（元龙州，属广元路。明玉珍置龙州宣慰司。）洪武六年十二月复置龙州。十四年正月改松潘等处安抚司。二十年正月仍改为龙州。二十二年九月改龙州军民千户所。二十八年十月升龙州军民指挥使司，后复曰龙州。宣德七年改龙州宣抚司，直隶布政司。嘉靖四十五年十二月改曰龙安府。领县三。南距布政司四百八十里。
