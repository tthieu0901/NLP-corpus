标题: 薛国观传
章节类型: 志
卷数: 574
URL: https://www.xuges.com/ls/mingshi/1207.htm
原始标题: 薛国观
段落序号: 3

==================================================

三年秋，用御史陈其猷荐，起兵科都给事中。遭母忧，服阕，起礼科都给事中，迁太常少卿。九年，擢左佥都御史。明年八月，拜礼部左侍郎兼东阁大学士，入参机务。国观为人阴鸷谿刻，不学少文。温体仁因其素仇东林，密荐于帝，遂超擢大用之。
