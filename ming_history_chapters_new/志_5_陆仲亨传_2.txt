标题: 陆仲亨传
章节类型: 志
卷数: 5
URL: https://www.xuges.com/ls/mingshi/0134.htm
原始标题: 陆仲亨
段落序号: 2

==================================================

洪武元年，帅卫军与廖永忠等征广东，略定诸郡县，会永忠于广州，降元将卢左丞。广东平。改美东卫指挥使，擢江西行省平章，代邓愈镇襄阳，改同知都督府事。三年冬封吉安侯，禄千五百石，予世券。与唐胜宗同坐事降指挥使。捕寇雁门，同复爵。
