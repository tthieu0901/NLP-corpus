标题: 江西(3)
章节类型: 志
卷数: 1229
URL: https://www.xuges.com/ls/mingshi/2260.htm
原始标题: (3)
段落序号: 18

==================================================

崇义（府北。正德十四年三月以上犹县之崇义里置，析大庾、南康二县地益之。西南有聂都山。西有桶冈。又有章江，自湖广宜章县流入，又有横水，经县南，又西南有左溪，下流俱合章江。西北有上保巡检司，本过步，后迁治，更名。西南有铅厂巡检司，本在铅山，后迁聂都，东南有长龙巡检司，本治降平里，后迁县东北尚德里江头，俱仍故名。）
