标题: 杨鹤传
章节类型: 志
卷数: 616
URL: https://www.xuges.com/ls/mingshi/1256.htm
原始标题: 卷143 杨鹤
段落序号: 11

==================================================

七年秋，子嗣昌擢宣大山西总督，疏辞，言：“臣父鹤以总督蒙谴已三年，臣何心复居此职。”帝优诏答之，而不赦鹤罪。八年冬，鹤卒于戍所，嗣昌请恤。帝复鹤官，而不予恤。鹤初以尤世禄宁夏大捷功，进兵部尚书、太子少保，世荫锦衣千户。十年，叙贺虎臣宁夏破贼功，追加太子少傅。十三年，又以甘肃叙功，任一子官。
