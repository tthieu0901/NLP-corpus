标题: 乐章(8)
章节类型: 志
卷数: 1333
URL: https://www.xuges.com/ls/mingshi/2428.htm
原始标题: (8)
段落序号: 27

==================================================

《车书会同舞曲》，其一，《新水令》：锦衣花帽设丹墀，具公服百司同会。麟至舞，凤来仪，文武班齐，朝贺圣明帝。其二，《水仙子》：八方四面锦华夷，天下苍生仰圣德。风调雨顺升平世，遍乾坤，皆赞礼，托君恩民乐雍熙。万万年皇基坚固，万万载江山定体，万万岁洪福天齐。
