标题: 马世龙传
章节类型: 志
卷数: 686
URL: https://www.xuges.com/ls/mingshi/1335.htm
原始标题: 卷153 马世龙
段落序号: 5

==================================================

崇祯元年，王在晋为尚书。世龙上疏极论其罪，有诏逮世龙，久不至。在晋罢，始诣狱。二年冬，都城戒严。刑部尚书乔允升荐世龙才，诏图功自赎。会祖大寿师溃，京师大震。承宗再起督师，以便宜遣世龙驰谕大寿听命。及满桂战死，遂令世龙代为总理，赐尚方剑，尽统诸镇援师。
