标题: 公主传(1)
章节类型: 表
卷数: 82
URL: https://www.xuges.com/ls/mingshi/0082.htm
原始标题: 卷4 公主
段落序号: 28

==================================================

十五年，主薨，停容侯禄。宣宗即位，复故。卒，赠沂国公，谥忠穆。子祯嗣，卒，无子。庶弟瑄，正统初乞嗣。帝曰：“容封以公主恩，祯嗣以公主子。瑄庶子，可长陵卫指挥佥事。”天顺元年诏复侯爵，卒。弟琇，成化十五年嗣，卒。侄辂乞嗣侯，言官持不可。帝曰：“诏书许子孙嗣。辂，容孙也，辂后毋嗣，仍世卫佥事。”辂卒，子夔，弘治间乞嗣侯。不许。
