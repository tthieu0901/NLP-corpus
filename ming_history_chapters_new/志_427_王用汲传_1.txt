标题: 王用汲传
章节类型: 志
卷数: 427
URL: https://www.xuges.com/ls/mingshi/1040.htm
原始标题: 王用汲
段落序号: 1

==================================================

王用汲，字明受，晋江人。为诸生时，郡被倭，客兵横市中。会御史按部至，用汲言状。知府曰：“此何与诸生事？”用汲曰：“范希文秀才时，以天下为己任，矧乡井之祸乃不关诸生耶？”举隆庆二年进士，授淮安推官。稍迁常德同知，入为户部员外郎。
