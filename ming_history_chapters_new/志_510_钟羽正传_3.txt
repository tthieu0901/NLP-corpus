标题: 钟羽正传
章节类型: 志
卷数: 510
URL: https://www.xuges.com/ls/mingshi/1136.htm
原始标题: 钟羽正
段落序号: 3

==================================================

迁工科左给事中，出视宣府边务。哈剌慎老把都诸部挟增市赏二十七万有奇，羽正建议裁之。与参政王象乾詟以利害，莫敢动。兵部左侍郎许守谦先抚宣府，以贿闻，羽正劾去之。又劾罢副总兵张充实等，而悉置诸侵盗军资者于理。
