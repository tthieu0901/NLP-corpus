标题: 邹应龙传
章节类型: 志
卷数: 319
URL: https://www.xuges.com/ls/mingshi/0891.htm
原始标题: 邹应龙
段落序号: 6

==================================================

今天下水旱频仍，南北多警。而世蕃父子方日事掊克，内外百司莫不竭民脂膏，塞彼溪壑。民安得不贫？国安得不病？天人灾变安得不迭至也？臣请斩世蕃首悬之于市，以为人臣凶横不忠之戒。苟臣一言失实，甘伏显戮。嵩溺爱恶子，召赂市权，亦宜亟放归田，用清政本。
