标题: 光宗朱常洛纪
章节类型: 表
卷数: 32
URL: https://www.xuges.com/ls/mingshi/0031.htm
原始标题: 15.光宗朱常洛纪
段落序号: 1

==================================================

光宗崇天契道英睿恭纯宪文景武渊仁懿孝贞皇帝，讳常洛，神宗长子也。母恭妃王氏。万历十年八月生。神宗御殿受贺，告祭郊庙社稷，颁诏天下，上两宫徽号。未几，郑贵妃生子常洵，有宠。储位久不定，廷臣交章固请，皆不听。二十九年十月，乃立为皇太子。
