标题: 卫所(6)
章节类型: 志
卷数: 1462
URL: https://www.xuges.com/ls/mingshi/2601.htm
原始标题: (6)
段落序号: 20

==================================================

西番即古吐番。洪武初，遣人招谕，又令各族举旧有官职者至京，授以国师及都指挥、宣慰使、元帅、招讨等官，俾因俗以治。自是番僧有封灌顶国师及赞善、阐化等王，大乘大宝法王者，俱给印诰，传以为信。所设有都指挥使司、指挥司。
