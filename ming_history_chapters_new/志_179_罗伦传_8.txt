标题: 罗伦传
章节类型: 志
卷数: 179
URL: https://www.xuges.com/ls/mingshi/0574.htm
原始标题: 卷62 罗伦
段落序号: 8

==================================================

疏入，谪福建市舶司副提举。御史陈选疏救，不报。御史杨琅复申救，帝切责之。尚书王翱以文彦博救唐介事讽贤，贤曰：“潞公市恩，归怨朝廷，吾不可以效之。”亡何，贤卒。明年以学士商辂言召复原职，改南京。居二年，引疾归，遂不复出。
