标题: 臣庶室屋制度
章节类型: 志
卷数: 1362
URL: https://www.xuges.com/ls/mingshi/2461.htm
原始标题: 臣庶室屋制度
段落序号: 3

==================================================

庶民庐舍：洪武二十六年定制，不过三间，五架，不许用斗栱，饰彩色。三十五年复申禁饬，不许造九五间数，房屋虽至一二十所，随基物力，但不许过三间。正统十二年令稍变通之，庶民房屋架多而间少者，不在禁限。
