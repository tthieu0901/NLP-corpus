标题: 公卿以下车舆
章节类型: 志
卷数: 1342
URL: https://www.xuges.com/ls/mingshi/2437.htm
原始标题: 公卿以下车舆
段落序号: 4

==================================================

万历三年奏定勋戚及武臣不许用帷轿、肩舆并交床上马。至若破格殊典，则宣德中少保黄淮陪游西苑，尝乘肩舆入禁中。嘉靖间，严嵩奉诏苑直，年及八旬，出入得乘肩舆。武臣则郭勋、朱希忠特命乘肩舆扈南巡跸，后遂赐常乘焉。皆非制也。
