标题: 总兵官
章节类型: 志
卷数: 1424
URL: https://www.xuges.com/ls/mingshi/2540.htm
原始标题: ·总兵官
段落序号: 20

==================================================

提督狼山副总兵一人，嘉靖三十七年添设，驻通州。镇守江南副总兵一人，旧系总兵官，驻福山港，后移驻镇江、仪真二处。嘉靖八年裁革。十九年复设。二十九年仍革。三十二年，改设副总兵，驻金山卫。四十三年移驻吴淞。分守参将二人，（曰徐州参将，曰金山参将。）游击将军一人，守备六人，凤阳军门中军官一人，把总十三人。
