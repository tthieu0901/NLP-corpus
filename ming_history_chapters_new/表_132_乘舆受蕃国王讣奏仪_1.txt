标题: 乘舆受蕃国王讣奏仪
章节类型: 表
卷数: 132
URL: https://www.xuges.com/ls/mingshi/2403.htm
原始标题: ·乘舆受蕃国王讣奏仪
段落序号: 1

==================================================

凡蕃国王薨，使者讣奏至，于西华门内壬地设御幄，皇帝素服乘舆诣幄。太常卿奏：“某国世子遣陪臣某官某，奏某国王臣某薨。”承制官至使者前宣制曰：“皇帝致问尔某国王某，得何疾而逝。”使者答故。其仪大略如临王公大臣丧仪，但不举哀。
