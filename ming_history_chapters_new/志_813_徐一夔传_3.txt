标题: 徐一夔传
章节类型: 志
卷数: 813
URL: https://www.xuges.com/ls/mingshi/1517.htm
原始标题: 徐一夔
段落序号: 3

==================================================

近世论史者，莫过于日历，日历者，史之根柢也。自唐长寿中，史官姚璹奏请撰时政记，元和中，韦执谊又奏撰日历。日历以事系日，以日系月，以月系时，以时系年，犹有《春秋》遗意。至于起居注之说，亦专以甲子起例，盖纪事之法无逾此也。
