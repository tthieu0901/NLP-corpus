标题: 罗亨信传
章节类型: 志
卷数: 166
URL: https://www.xuges.com/ls/mingshi/0511.htm
原始标题: 卷55 罗亨信
段落序号: 1

==================================================

罗亨信，字用实，东莞人。永乐二年进士。改庶吉士，授工科给事中。出视浙江水灾，奏蠲三县租。进吏科右给事中，坐累谪交阯为吏。居九年，仁宗嗣位，始召入为御史。核通州仓储，巡按畿内，清军山西，皆有声。宣德中，有荐其堪方面者。命食按察佥事俸，待迁。
