标题: 总督巡抚
章节类型: 志
卷数: 1372
URL: https://www.xuges.com/ls/mingshi/2481.htm
原始标题: 总督巡抚
段落序号: 3

==================================================

总督宣大、山西等处军务兼理粮饷一员。正统元年，始遣佥都御史巡抚宣大。景泰二年，宣府、大同各设巡抚，遣尚书石璞总理军务。成化、弘治间，有警则遣。正德八年设总制。嘉靖初，兼辖偏、保。二十九年，去偏、保，定设总督宣大、山西等处衔。三十八年令防秋日驻宣府。四十三年，移驻怀来。隆庆四年，移驻阳和。
