标题: 李汝华传
章节类型: 志
卷数: 380
URL: https://www.xuges.com/ls/mingshi/0972.htm
原始标题: 李汝华
段落序号: 5

==================================================

汝华练达勤敏，立朝无党阿。官户部久，于国计赢缩，边储虚实，与盐漕屯牧诸大政，皆殚心裁剂。岁比不登，意常主宽恤，独加赋之议不能力持，驯致万方虚耗，内外交讧。天启元年得疾乞休，加太子太保致仕。卒，谥恭敏。从子梦辰，自有传。
