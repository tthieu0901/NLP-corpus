标题: 田时震传
章节类型: 志
卷数: 650
URL: https://www.xuges.com/ls/mingshi/1291.htm
原始标题: 田时震
段落序号: 4

==================================================

国栋卒之明年，富平陷于贼。贼驱崇德往长安，中道称病。贼见其老，以为果病也，听之归。崇德曰：“始吾所以隐忍者，为九族计也，今得死所矣。”乃北面再拜，自缢死。是时关中诸死节者甫议恤，而国变至。福王立，始赠崇德右副都御史。
