标题: 广西(1)
章节类型: 志
卷数: 1242
URL: https://www.xuges.com/ls/mingshi/2273.htm
原始标题: ·广西
段落序号: 29

==================================================

北流（州北。元属容州。洪武十年五月来属。东北有勾漏山。东有铜石山，产水银、朱砂。又南有扶来山，陵水出焉，西南有峨石山，罗水出焉，俱流入广东化州界。又北有绿蓝山，绿蓝水出焉，分为二。东流者经城东登龙桥，与广东高州府流入之绣江合，又东经容县，为容江。西流者入郁林州，为南流江。南有双威寨巡检司。西有都陇、又有中山、又有清湾三巡检司，废。又西有天门关，本名鬼门关，洪武初，改为桂门关；宣德中，更今名。）
