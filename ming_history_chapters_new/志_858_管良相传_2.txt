标题: 管良相传
章节类型: 志
卷数: 858
URL: https://www.xuges.com/ls/mingshi/1606.htm
原始标题: ·管良相
段落序号: 2

==================================================

天启初，樊龙等反于四川，巡抚李枟召至麾下，与筹军事。良相策安邦彦必反，佐枟为固守计。寻以祖母疾，乞假妇，泣语枟曰：“乌撒孤城，密迩水西，且与安效良相仇。水西有变，祸必首及，良相无子，愿以死报国。乞建长策，保此一方。”逾月，邦彦果反，围其城，良相固守不下。久之，外援不至，城陷，自缢死。
