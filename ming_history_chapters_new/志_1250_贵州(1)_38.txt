标题: 贵州(1)
章节类型: 志
卷数: 1250
URL: https://www.xuges.com/ls/mingshi/2281.htm
原始标题: ·贵州
段落序号: 38

==================================================

永宁州（元以打罕夷地置，属普定路。）洪武十五年三月属普定府。二十五年八月属普定卫，后侨治卫城。正统三年八月直隶贵州布政司。嘉靖十一年三月徙州治关索岭守御千户所城。万历三十年九月属府。（关索所旧在州西南，洪武二十五年置，属安庄卫。万历三十年九月，州自所东北来同治。西北有红崖山。西有北盘江，自普安州流入，有盘江河巡检司。）东北距府一百二十里。领长官司二：
