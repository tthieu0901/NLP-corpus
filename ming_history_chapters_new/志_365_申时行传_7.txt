标题: 申时行传
章节类型: 志
卷数: 365
URL: https://www.xuges.com/ls/mingshi/0949.htm
原始标题: 卷101 申时行
段落序号: 7

==================================================

十四年正月，光宗年五岁，而郑贵妃有宠，生皇三子常洵，颇萌夺嫡意。时行率同列再请建储，不听。廷臣以贵妃故，多指斥宫闱，触帝怒，被严谴。帝尝诏求直言。郎官刘复初、李懋桧等显侵贵妃。时行请帝下诏，令诸曹建言止及所司职掌，听其长择而献之，不得专达。帝甚悦，众多咎时行者。时行连请建储。
