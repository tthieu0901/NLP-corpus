标题: 张肯堂传
章节类型: 志
卷数: 717
URL: https://www.xuges.com/ls/mingshi/1374.htm
原始标题: 张肯堂
段落序号: 6

==================================================

李向中，钟祥人。崇祯十三年进士。授长兴知县，调秀水。福王时，历车驾郎中，苏松兵备副使。唐王以为尚宝卿。闽事败，避海滨。鲁王监国，召为右佥都御史，从航海，进兵部尚书，从至舟山。及是破，大帅召向中，不赴。发兵捕之，以衰绖见。大帅呵之曰：“聘汝不至，捕即至，何也。？”向中从容曰：“前则辞官，今就戮耳。”
