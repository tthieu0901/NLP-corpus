标题: 南京(2)
章节类型: 志
卷数: 1206
URL: https://www.xuges.com/ls/mingshi/2237.htm
原始标题: (2)
段落序号: 21

==================================================

松江府（元直隶江浙行省。）太祖吴元年正月因之。领县三。西北距南京七百七十里。洪武二十六年编户二十四万九千九百五十，口一百二十一万九千九百三十七。弘治四年，户二十万五百二十，口六十二万七千三百一十三。万历六年，户二十一万八千三百五十九，口四十八万四千四百一十四。
