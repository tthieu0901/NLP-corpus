标题: 黑眚黑祥
章节类型: 志
卷数: 1171
URL: https://www.xuges.com/ls/mingshi/2175.htm
原始标题: 黑眚黑祥
段落序号: 5

==================================================

正德七年六月壬戌，黑眚见顺德、河间及涿，大者如犬，小者如猫，夜出伤人，有至死者。寻见于京师，形赤黑，风行有声，居民夜持刁斗相警达旦，逾月乃息。后又见于封丘。十二年闰十二月丁丑夜，瑞州有红气变白，形如曲尺，中外二黑气，相斗者久之。八年十月癸巳，杭州雨黑水。三十七年三月，衡州黑眚见。
