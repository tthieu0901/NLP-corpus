标题: 山东(3)
章节类型: 志
卷数: 1210
URL: https://www.xuges.com/ls/mingshi/2241.htm
原始标题: (3)
段落序号: 19

==================================================

即墨（州东。元属胶州。洪武初，属青州府。九年五月属莱州府。十年五月仍属州。东南有劳山，在海滨。又有田横岛，在东北海中。东有鳌山卫，洪武二十一年五月置。又东北有雄崖守御千户所，南有浮山守御千户所，俱洪武中置。又东北有栲栳岛巡检司。又即墨营旧在县南，宣德八年移置县北，有城。）
