标题: 西番诸卫传
章节类型: 志
卷数: 1111
URL: https://www.xuges.com/ls/mingshi/2078.htm
原始标题: 西番诸卫
段落序号: 20

==================================================

二十四年设岷州，隶巩昌府。岷西临极边，番汉杂处。洪武时，改土番十六族为十六里，设卫治之，俾稍供徭役。自设州之后，徵发繁重，人日困敝。且番人恋世官，而流官又不乐居，遥寄治他所。越十余年，督抚合疏言不便，乃设卫如故。
