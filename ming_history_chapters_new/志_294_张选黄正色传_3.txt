标题: 张选黄正色传
章节类型: 志
卷数: 294
URL: https://www.xuges.com/ls/mingshi/0847.htm
原始标题: 张选黄正色
段落序号: 3

==================================================

正色与选初同志相友善，至是先后以直节显。正色居戍所三十年，其颠踬穷困视选尤甚。穆宗初，起选通政参议，以年老予致仕。召正色为大理丞，进少卿，寻迁南京太仆卿，亦引年致仕。选先卒，正色后数年卒。
