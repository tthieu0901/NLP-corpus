标题: 徐大相传
章节类型: 志
卷数: 469
URL: https://www.xuges.com/ls/mingshi/1089.htm
原始标题: 徐大相
段落序号: 6

==================================================

赞曰：神宗中年，德荒政圮。怀忠发愤之士，宜其激昂抗词以匡君失。然纳谏有方，务将以诚意。绞讦摩上，君子弗为。谓其忠厚之意薄，而衒沽之情胜也。雒于仁、马经纶诋讥谯让，几为侪偶所不能堪矣。圣人取讽谏，意者殆不如是乎！
