标题: 乔允升传
章节类型: 志
卷数: 578
URL: https://www.xuges.com/ls/mingshi/1212.htm
原始标题: 卷137 乔允升
段落序号: 6

==================================================

易应昌，字瑞芝，临川人。万历四十一年进士。熹宗时，由御史累迁大理少卿。逆党劾为东林，削籍。崇祯二年，起左佥都御史，进左副都御史，与曹于汴持史褷、高捷起官事，为时所重，至是获罪。福王时，召复故官，迁工部右侍郎。国变后卒。
