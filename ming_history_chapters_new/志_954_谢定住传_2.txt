标题: 谢定住传
章节类型: 志
卷数: 954
URL: https://www.xuges.com/ls/mingshi/1727.htm
原始标题: 谢定住
段落序号: 2

==================================================

先是，洪武中，有包实夫者，进贤人。授徒数十里外，途遇虎，衔衣入林中，释而蹲。实夫拜请曰：“吾被食，命也，如父母失养何？”虎即舍去。后人名其地为拜虎冈。其后，嘉靖中，筠连诸生苏奎章，从父入山，猝遇虎。奎章仓皇泣告，愿舍父食己，虎曳尾徐去。后为岷府教授。
