标题: 李春芳传
章节类型: 志
卷数: 225
URL: https://www.xuges.com/ls/mingshi/0720.htm
原始标题: 李春芳
段落序号: 5

==================================================

思诚孙清，字映碧。崇祯四年进士。由宁波推官擢刑科给事中。熊文灿抚张献忠，清论其失策。以久旱请宽刑，忤旨，贬浙江按察司照磨。未赴，忧归。起吏科给事中。俄出封淮府，国变得不与。福王时，请追谥开国名臣及武、熹两朝忠谏诸臣，于是李善长等十四人、陆震等十四人、左光斗等九人并得谥。
