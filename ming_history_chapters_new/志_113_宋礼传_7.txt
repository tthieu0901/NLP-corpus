标题: 宋礼传
章节类型: 志
卷数: 113
URL: https://www.xuges.com/ls/mingshi/0336.htm
原始标题: 卷36 宋礼
段落序号: 7

==================================================

初，帝将营北京，命礼取材川蜀。礼伐山通道，奏言：“得大木数株，皆寻丈。一夕，自出谷中抵江上，声如雷，不偃一草。”朝廷以为瑞。及河工成，复以采木入蜀。十六年命治狱江西。明年造番舟。自蜀召还，以老疾免朝参，有奏事令侍郎代。二十年七月卒于官。
