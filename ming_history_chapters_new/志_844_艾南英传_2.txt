标题: 艾南英传
章节类型: 志
卷数: 844
URL: https://www.xuges.com/ls/mingshi/1568.htm
原始标题: 艾南英
段落序号: 2

==================================================

庄烈帝即位，诏许会试。久之，卒不第，而文日有名。负气陵物，人多惮其口。始王、李之学大行，天下谈古文者悉宗之，后钟、谭出而一变。至是钱谦益负重名于词林，痛相纠驳。南英和之，排诋王、李不遗余力。两京继覆，江西郡县尽失，南英乃入闽。唐王召见，陈十可忧疏，授兵部主事，寻改御史。明年八月卒于延平。
