标题: 郭惟贤传
章节类型: 志
卷数: 419
URL: https://www.xuges.com/ls/mingshi/1032.htm
原始标题: 郭惟贤
段落序号: 4

==================================================

入为左佥都御史。言行取不宜久停，言官不宜久系，台员不宜久缺。已，复言天下多故，乃自大僚至监司率有缺不补，政日废弛，且建言获谴者不下百余人，效忠者皆永弃。帝不纳。寻迁左副都御史。请早建皇储，慎简辅弼，亟行考选，尽下推举诸疏。俱不报。久之，以忧归。起户部左侍郎，未上卒。赠右都御史。
