标题: 李文忠传
章节类型: 表
卷数: 95
URL: https://www.xuges.com/ls/mingshi/0095.htm
原始标题: 卷9 李文忠
段落序号: 2

==================================================

苗帅杨完者以苗、僚数万水陆奄至。文忠将轻兵破其陆军，取所馘首，浮巨筏上。水军见之亦遁。完者复来犯，与邓愈击却之。进克浦江，禁焚掠，示恩信。义门郑氏避兵山谷，招之还，以兵护之。民大悦。完者死，其部将乞降，抚之，得三万余人。
