标题: 毕自严传
章节类型: 志
卷数: 589
URL: https://www.xuges.com/ls/mingshi/1225.htm
原始标题: 毕自严
段落序号: 1

==================================================

毕自严，字景曾，淄川人。万历二十年进士。除松江推官。年少有才干，征授刑部主事。历工部员外郎中，迁淮徐道参议。内艰阕，分守冀宁。改河东副使，引疾去。起洮岷兵备参政。以按察使徙治榆林西路，进右布政使。泰昌时，召为太仆卿。
