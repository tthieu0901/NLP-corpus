标题: 王得仁传
章节类型: 志
卷数: 153
URL: https://www.xuges.com/ls/mingshi/0474.htm
原始标题: 王得仁
段落序号: 3

==================================================

贼退屯将乐，得仁将追灭之，俄遘疾。众欲舆归就医，得仁不可，曰：“吾一动，贼必长驱。”乃起坐帐中，谕将吏戮力平贼，遂卒。时正统十四年夏也。军民哀恸。丧还，哭奠者道路相属，多绘像祀之。天顺末，吏民乞建祠。有司为请，诏如广东杨信民故事，春秋致祭。
