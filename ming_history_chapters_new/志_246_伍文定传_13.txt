标题: 伍文定传
章节类型: 志
卷数: 246
URL: https://www.xuges.com/ls/mingshi/0760.htm
原始标题: 伍文定
段落序号: 13

==================================================

今臣独崇封爵，而此同事诸人者，或赏不行而并削其绩，或赏未及而罚已先行，或虚受升职之名而因使退闲，或冒蒙不忠之号而随以废斥。非独为已斥诸权奸所诬构挫辱而已也。群憎众嫉，惟事指摘搜罗以为快，曾未见有鸣其不平、伸其屈抑者，臣窃痛之。
