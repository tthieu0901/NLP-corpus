标题: 云南(4)
章节类型: 志
卷数: 1249
URL: https://www.xuges.com/ls/mingshi/2280.htm
原始标题: (4)
段落序号: 5

==================================================

车里军民宣慰使司（元车里路，泰定二年七月置，即大彻里。）洪武十五年闰二月为军民府。十九年十一月改军民宣慰使司。永乐中废。宣德六年复置。（东北有澜沧江，与九龙江会，达於交址，为富良江，而入於海。又有沙木江。东有小彻里部，永乐十九年正月置车里靖安宣慰使司，宣德九年十月省入车里。又有元耿冻路，至正七年正月置，又有耿当、孟弄二州，亦元末置，洪武十五年俱省入车里。）西北距布政司三十四程。
