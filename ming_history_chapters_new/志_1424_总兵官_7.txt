标题: 总兵官
章节类型: 志
卷数: 1424
URL: https://www.xuges.com/ls/mingshi/2540.htm
原始标题: ·总兵官
段落序号: 7

==================================================

镇守宣府总兵官一人，旧设，驻宣府镇城。协守副总兵一人，（副总兵旧亦驻镇城，嘉靖二十八年移驻永宁城。）分守参将七人，（曰北路独石马营参将，曰东路怀来永宁参将，曰上西路万全右卫参将，曰南路顺圣蔚广参将，曰中路葛峪堡参将，曰下西路柴沟堡参将，曰南山参将。）游击将军三人，坐营中军官二人，守备三十一人，领班备御二人。（万历八年革。）
