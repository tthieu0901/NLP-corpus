标题: 周遇吉传
章节类型: 志
卷数: 673
URL: https://www.xuges.com/ls/mingshi/1320.htm
原始标题: 周遇吉
段落序号: 1

==================================================

周遇吉，锦州卫人。少有勇力，好射生。后入行伍，战辄先登，积功至京营游击。京营将多勋戚中官子弟，见遇吉质鲁，意轻之。遇吉曰：“公等皆纨裤子，岂足当大敌。何不于无事时练胆勇，为异日用，而徒糜廪禄为！”同辈咸目笑之。
