标题: 太祖诸子传(12)
章节类型: 表
卷数: 67
URL: https://www.xuges.com/ls/mingshi/0067.htm
原始标题: (12)
段落序号: 7

==================================================

太祖还京，告庙饮至，赐常遇春、廖永忠及诸将士金帛甚厚。念文正前言知大体，锡功尚有待也，而文正不能无少望。性素卡急，至是暴怒，遂失常度，任掾吏卫可达夺部中子女。按察使李饮冰奏其骄侈觖望，太祖遣使诘责。文正惧，饮冰益言其有异志。太祖即日登舟至城下，遣人召之。文天上仓卒出迎，太祖数曰：“汝何为者？”遂载与俱归，欲竟其事。高后力解之曰：“儿特性刚耳，无他也。”免官安置桐城，未几卒。饮冰亦以他事伏诛。
