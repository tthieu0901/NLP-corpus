标题: 傅宗龙传
章节类型: 志
卷数: 629
URL: https://www.xuges.com/ls/mingshi/1269.htm
原始标题: 卷145 傅宗龙
段落序号: 8

==================================================

复一卒，王瑊代，事悉倚办。宗龙乃渐剪水外逆党，将大兴屯田。邦彦惧，谋沮之，六年三月，大举渡河入寇。宗龙击破邦彦赵官屯，斩老虫添，威名大著。当是时，大帅新亡，全黔震动，燮元远在蜀，瑊拥虚位，非宗龙，黔几殆。诏加太仆少卿。忧归。
