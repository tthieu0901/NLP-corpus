标题: 皇太子皇子冠礼
章节类型: 志
卷数: 1308
URL: https://www.xuges.com/ls/mingshi/2355.htm
原始标题: 皇太子皇子冠礼
段落序号: 6

==================================================

万历二十九年，礼部尚书冯琦言：“旧制皇太子冠，设冠席、醴席于文华殿内。今文华殿为皇上临御遣官之地，则皇太子冠醴席，应移于殿之东序。又亲王冠，旧设席于皇极门之东庑。今皇太子移席于殿东序，则亲王应移席于殿西序。”从之。
