标题: 乐章(8)
章节类型: 志
卷数: 1333
URL: https://www.xuges.com/ls/mingshi/2428.htm
原始标题: (8)
段落序号: 3

==================================================

二奏《皇风之曲》：皇风被八表，熙熙声教宣。时和景象明，紫宸开绣筵。龙衮曜朝日，金炉袅祥烟。济济公与侯，被服丽且鲜。列坐侍丹扆，磬折在周旋。羔豚升华俎，玉馔充方圆。初筵奏《南风》，继歌赓载篇。瑶觞欣再举，拜俯礼无愆。同乐及斯辰，于皇千万年。
