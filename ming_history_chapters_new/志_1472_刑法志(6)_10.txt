标题: 刑法志(6)
章节类型: 志
卷数: 1472
URL: https://www.xuges.com/ls/mingshi/2619.htm
原始标题: (6)
段落序号: 10

==================================================

正德五年会审重囚，减死者二人。时冤滥满狱，李东阳等因风霾以为言，特许宽恤。而刑官惧触刘瑾怒，所上止此。后磔流贼赵鐩等于市，剥为魁者六人皮。法司奏祖训有禁，不听。寻以皮制鞍镫，帝每骑乘之。而廷杖直言之臣，亦武宗为甚。
