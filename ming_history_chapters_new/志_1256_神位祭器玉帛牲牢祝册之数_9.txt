标题: 神位祭器玉帛牲牢祝册之数
章节类型: 志
卷数: 1256
URL: https://www.xuges.com/ls/mingshi/2287.htm
原始标题: 神位祭器玉帛牲牢祝册之数
段落序号: 9

==================================================

太社稷。洪武元年定，鉶三，笾豆各十，簠簋各二，配位同。正配位皆设酒尊三于坛东。十一年更定，每位登一，鉶二，笾豆十二，正配位共设酒尊三，爵九。后太祖、成祖并配时，增酒尊一，爵三。府、州、县社稷，鉶一，笾豆四，簠簋二。
