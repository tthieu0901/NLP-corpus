标题: 赵捴谦传
章节类型: 志
卷数: 814
URL: https://www.xuges.com/ls/mingshi/1518.htm
原始标题: ·赵捴谦
段落序号: 3

==================================================

张昱，字光弼，庐陵人。仕元，为江浙行省左、右司员外郎，行枢密院判官。留居西湖寿安坊，贫无以葺庐，酒间为瞿佑诵所作诗，笑曰：“我死埋骨湖上，题曰诗人张员外墓足矣。”太祖征至京，悯其老，曰“可闲矣”，厚赐遣还，乃自号可闲老人。年八十三卒。
