标题: 孝义传序
章节类型: 志
卷数: 949
URL: https://www.xuges.com/ls/mingshi/1714.htm
原始标题: 卷169 孝义传序
段落序号: 2

==================================================

明太祖诏举孝弟力田之士，又令府州县正官以礼遣孝廉士至京师。百官闻父母丧，不待报，得去官。割股卧冰，伤生有禁。其后遇国家覃恩海内，辄以诏书从事。有司上礼部请旌者，岁不乏人，多者十数。激劝之道，綦云备矣。实录所载，莫可殚述，今采其尤者辑为传。余援《唐书》例，胪其姓氏如左。
