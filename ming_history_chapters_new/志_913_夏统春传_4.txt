标题: 夏统春传
章节类型: 志
卷数: 913
URL: https://www.xuges.com/ls/mingshi/1671.htm
原始标题: 夏统春
段落序号: 4

==================================================

有朱耀者，固始人。与父允义、兄炳、思成并以勇力闻。八年，贼来犯，耀父子力战却之。明年，贼复至。耀出战，手馘数十人，追之，陷伏中，大骂死。允义曰：“我必报子仇。”炳谓思成曰：“我二人必报弟仇。”三人率众奋击，贼解去，城获全。
