标题: 张三丰传
章节类型: 志
卷数: 974
URL: https://www.xuges.com/ls/mingshi/1782.htm
原始标题: ·张三丰
段落序号: 5

==================================================

永乐中，成祖遣给事中胡濙偕内侍朱祥赍玺书香币往访，遍历荒徼，积数年不遇。乃命工部侍郎郭琎、隆平侯张信等，督丁夫三十余万人，大营武当宫观，费以百万计。既成，赐名太和太岳山，设官铸印以守，竟符三丰言。
