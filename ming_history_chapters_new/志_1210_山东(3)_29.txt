标题: 山东(3)
章节类型: 志
卷数: 1210
URL: https://www.xuges.com/ls/mingshi/2241.htm
原始标题: (3)
段落序号: 29

==================================================

辽东都指挥使司（元置辽阳等处行中书省，治辽阳路。）洪武四年七月置定辽都卫。六年六月置辽阳府、县。八年十月改都卫为辽东都指挥使司。治定辽中卫，领卫二十五，州二。十年，府县俱罢。东至鸭绿江，西至山海关，南至旅顺海口，北至开原。由海道至山东布政司，二千一百五十里。距南京一千四百里，京师一千七百里。
