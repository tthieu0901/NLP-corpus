标题: 杨廷和传
章节类型: 志
卷数: 212
URL: https://www.xuges.com/ls/mingshi/0689.htm
原始标题: 卷73 杨廷和
段落序号: 3

==================================================

时瑾横益甚，而焦芳、张綵为中外媾。廷和与东阳委曲其间，小有剂救而已。安化王寘鐇反，以诛瑾为名。廷和等草赦诏，请擢边将仇钺，以离贼党。钺果执寘鐇。会张永发瑾罪，瑾伏诛，廷和等乃复论功，进少傅兼太子太傅、谨身殿大学士，予一子中书舍人。
