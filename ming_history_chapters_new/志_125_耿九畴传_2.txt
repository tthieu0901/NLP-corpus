标题: 耿九畴传
章节类型: 志
卷数: 125
URL: https://www.xuges.com/ls/mingshi/0395.htm
原始标题: 耿九畴
段落序号: 2

==================================================

正统初，大臣言两淮盐政久坏，宜得重名检者治之，于是推择为盐运司同知。痛革宿弊，条奏便宜五事，著为令。母丧去官，场民数千人诣阙乞留。十年正月起为都转运使。节俭无他好，公退焚香读书，廉名益振，妇孺皆知其名。
