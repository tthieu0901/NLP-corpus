标题: 崔呈秀传
章节类型: 列传
卷数: 3
URL: https://www.xuges.com/ls/mingshi/1865.htm
原始标题: 崔呈秀
段落序号: 7

==================================================

田吉者，故城人。万历三十八年廷对怀挟，罚三科，以县佐录用。已，补试，由知县历兵部郎中。六年冬，迁淮扬参议，取中旨，擢太常少卿，视职方事。明年擢太常卿。未匝岁，连擢至兵部尚书，加太子太保。诸逆党超擢，未有如吉者。
