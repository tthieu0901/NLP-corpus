标题: 陶仲文传
章节类型: 志
卷数: 1017
URL: https://www.xuges.com/ls/mingshi/1882.htm
原始标题: 陶仲文
段落序号: 5

==================================================

帝益求长生，日夜祷祠，简文武大臣及词臣入直西苑，供奉青词。四方奸人段朝用、龚可佩、蓝道行、王金、胡大顺、蓝田玉之属，咸以烧炼符咒荧惑天子，然不久皆败，独仲文恩宠日隆重，久而不替，士大夫或缘以进。又创二龙不相见之说，青宫虚位者二十年。
