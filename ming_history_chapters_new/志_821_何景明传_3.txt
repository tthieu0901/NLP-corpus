标题: 何景明传
章节类型: 志
卷数: 821
URL: https://www.xuges.com/ls/mingshi/1536.htm
原始标题: 何景明
段落序号: 3

==================================================

正德改元，刘瑾窃柄。上书吏部尚书许进劝其秉政毋挠，语极激烈。已，遂谢病归。逾年，瑾尽免诸在告者官，景明坐罢。瑾诛，用李东阳荐，起故秩，直内阁制敕房。李梦阳下狱，众莫敢为直，景明上书吏部尚书杨一清救之。
