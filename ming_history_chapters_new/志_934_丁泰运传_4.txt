标题: 丁泰运传
章节类型: 志
卷数: 934
URL: https://www.xuges.com/ls/mingshi/1696.htm
原始标题: 丁泰运
段落序号: 4

==================================================

贼既陷怀庆，寻陷彰德。安阳人尚大伦，字崇雅。由进士历官刑部郎中。有国学生白梦谦以救黄道周系狱，大伦议宽之，忤尚书意，遂罢归。城陷，抗节死。参将榆林王荣乃其子师易，皆死之。又有王橓徵，由乡举历官蒲州知州，忤豪宗，谢事归。为贼所执，传诣李自成，道愤恨不食死。
