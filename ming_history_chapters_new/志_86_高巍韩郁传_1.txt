标题: 高巍韩郁传
章节类型: 志
卷数: 86
URL: https://www.xuges.com/ls/mingshi/0261.htm
原始标题: 高巍韩郁
段落序号: 1

==================================================

高巍，辽州人，尚气节，能文章。母萧氏有痼疾，巍左右侍奉，至老无少懈。母死，蔬食庐墓三年。洪武中，旌孝行，由太学生试前军都督府左断事。疏垦河南、山东、北平荒田。又条上抑末技、慎选举、惜名器数事。太祖嘉纳之。寻以决事不称旨，当罪，减死戍贵州关索岭。特许弟侄代役，曰：“旌孝子也。”
