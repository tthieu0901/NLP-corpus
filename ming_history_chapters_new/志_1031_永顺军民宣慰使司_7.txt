标题: 永顺军民宣慰使司
章节类型: 志
卷数: 1031
URL: https://www.xuges.com/ls/mingshi/1899.htm
原始标题: 永顺军民宣慰使司
段落序号: 7

==================================================

三十三年冬，调永顺土兵协剿倭贼于苏、松。明年，永顺宣慰彭翼南统兵三千，致仕宣慰彭明辅统兵二千，俱会于松江。时保靖兵败贼于石塘湾。永顺兵邀击，贼奔王江泾，大溃。保靖兵最，永顺次之，帝降敕奖励，各赐银币，翼南赐三品服。
