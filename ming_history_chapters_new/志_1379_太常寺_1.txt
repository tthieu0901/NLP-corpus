标题: 太常寺
章节类型: 志
卷数: 1379
URL: https://www.xuges.com/ls/mingshi/2488.htm
原始标题: ·太常寺
段落序号: 1

==================================================

太常寺卿一人，（正三品）少卿二人，（正四品）寺丞二人。（正六品）其属，典簿厅，典簿二人，（正七品）博士二人，协律郎二人，（正八品，嘉靖中增至五人。）赞礼郎九人，（正九品，嘉靖中增至三十三人，后革二人。）司乐二十人。（从九品，嘉靖中增至三十九人，后革五人。）天坛、地坛、朝日坛、夕月坛、先农坛、帝王庙、祈谷殿、长陵、献陵、景陵、裕陵、茂陵、泰陵、显陵、康陵、永陵、昭陵各祠祭署，俱奉祀一人，（从七品）祀丞二人。（从八品）牺牲所，吏目一人。（从九品）
