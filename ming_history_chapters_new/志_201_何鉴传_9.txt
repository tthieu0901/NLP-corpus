标题: 何鉴传
章节类型: 志
卷数: 201
URL: https://www.xuges.com/ls/mingshi/0656.htm
原始标题: 卷70 何鉴
段落序号: 9

==================================================

八年，宣府送迤北降人脱脱太等至京，命充御马监勇士。鉴等上言：“汉、魏徙氐、羌于关中，郭钦、江统皆劝晋武早绝乱阶。苻坚处鲜卑于汉南，蔡融亦虑其窥测虚实。今使降人出入禁中，假宠逾分，且生慢侮。万一北寇闻之，潜使黠贼伪降，以为间谍，宁不为将来患哉？”帝不听。
