标题: 侯世禄传
章节类型: 志
卷数: 684
URL: https://www.xuges.com/ls/mingshi/1333.htm
原始标题: 侯世禄
段落序号: 3

==================================================

崇祯元年，移镇宣府。明年冬，京师戒严，率师入卫。兵再溃，世禄被创。部卒剽民间，奔还镇。事闻，当重坐，以勤王先至，减死戍边。九年八月，京师被兵。率子弟从军，叙功免戍，还籍。廷臣多推荐，卒不复用。十六年，李自成围榆林，世禄与子拱极固守新添门。城陷，父子被执，俱不屈死。
