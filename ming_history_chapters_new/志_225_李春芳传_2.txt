标题: 李春芳传
章节类型: 志
卷数: 225
URL: https://www.xuges.com/ls/mingshi/0720.htm
原始标题: 李春芳
段落序号: 2

==================================================

春芳恭慎，不以势凌人。居政府持论平，不事操切，时人比之李时；其才力不及也，而廉洁过之。时徐阶为首辅，得君甚。春芳每事必推阶，阶亦雅重之。隆庆元年春，有诏修翔凤楼，春芳曰：“上新即位，而遽兴土木，可乎？”事遂止。
