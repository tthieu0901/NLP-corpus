标题: 睿宗朱祐杬传
章节类型: 表
卷数: 53
URL: https://www.xuges.com/ls/mingshi/0053.htm
原始标题: 睿宗朱祐杬
段落序号: 2

==================================================

王嗜诗书，绝珍玩，不畜女乐，非公宴不设牲醴。楚俗尚巫觋而轻医药，乃选布良方，设药饵以济病者。长史张景明献所著《六益》于王，赐之金帛，曰：“吾以此悬宫门矣。”邸旁有台曰阳春，数与群臣宾从登临赋诗。正德十四年薨，谥曰献。
