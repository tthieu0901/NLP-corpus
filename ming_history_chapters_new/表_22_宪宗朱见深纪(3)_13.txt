标题: 宪宗朱见深纪(3)
章节类型: 表
卷数: 22
URL: https://www.xuges.com/ls/mingshi/0021.htm
原始标题: (3)
段落序号: 13

==================================================

秋七月辛丑，迤北小王子犯大同。癸卯，总兵官许宁御之。败绩。己未，朱永为镇朔大将军，充总兵官，帅京军御之。八月甲子，犯宣府，巡抚都御史秦纮、总兵官周玉御却之。乙丑，户部侍郎李衍、刑部侍郎何乔新巡视边关。壬申，谪汪直为奉御，其党王越、戴缙等贬黜有差。是月，朱永败寇于大同、宣府。
