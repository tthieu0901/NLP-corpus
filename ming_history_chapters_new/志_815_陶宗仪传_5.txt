标题: 陶宗仪传
章节类型: 志
卷数: 815
URL: https://www.xuges.com/ls/mingshi/1519.htm
原始标题: 陶宗仪
段落序号: 5

==================================================

张宪，字思廉，山阴人。学诗于杨维桢，最为所许。负才不羁，尝走京师，恣言天下事，众骇其狂。还入富春山，混缁流以自放。一日，升高呼所亲，语曰：“祸至矣，亟去！”三日而寇至，死者五百家。后仕张士诚，为枢密院都事。吴平，变姓名，寄食杭州报国寺以殁。
