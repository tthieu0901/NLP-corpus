标题: 翁万达传
章节类型: 志
卷数: 239
URL: https://www.xuges.com/ls/mingshi/0749.htm
原始标题: 翁万达
段落序号: 8

==================================================

万达精心计，善钩校，墙堞近远，濠堑深广，曲尽其宜。寇乃不敢轻犯。墙内戍者得以暇耕牧，边费亦日省。初，客兵防秋，岁帑金一百五十余万，添发且数十万，其后减省几半。又议掣山西兵并力守大同，巡抚孙继鲁沮之。帝为逮继鲁，悉纳万达言。
