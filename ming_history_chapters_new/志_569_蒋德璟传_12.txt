标题: 蒋德璟传
章节类型: 志
卷数: 569
URL: https://www.xuges.com/ls/mingshi/1201.htm
原始标题: 蒋德璟
段落序号: 12

==================================================

十五年六月召对称旨，与蒋德璟、吴甡并相。明年并加太子少保，改户部尚书、文渊阁。南京操江故设文武二员，帝欲裁去文臣，专任诚意伯刘孔昭。副都御史惠世扬迟久不至，帝命削其籍。景昉俱揭争，帝不悦，遂连疏引归。唐王时，召入直，未几，复告归。国变后，家居十数年始卒。
