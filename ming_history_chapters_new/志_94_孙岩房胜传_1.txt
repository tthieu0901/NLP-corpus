标题: 孙岩房胜传
章节类型: 志
卷数: 94
URL: https://www.xuges.com/ls/mingshi/0286.htm
原始标题: 孙岩房胜
段落序号: 1

==================================================

孙岩，凤阳人。从太祖渡江，累官燕山中护卫千户，致仕。燕师起，通州守将房胜以城降。王以岩宿将，使与胜协守。南军至，攻城甚急，楼堞皆毁。岩、胜多方捍御。已，复突门力战，追奔至张家湾，获饷舟三百。累擢都指挥佥事。论功，以旧臣有守城功，封应城伯，禄千石。
