标题: 董汉儒传
章节类型: 志
卷数: 593
URL: https://www.xuges.com/ls/mingshi/1229.htm
原始标题: 董汉儒
段落序号: 6

==================================================

泗论中万历三十八年进士。授漳浦知县，调福清，有惠政，清屯田，缮城堡。征擢御史，首请杜内批以严履霜之渐，又请召还科臣杨涟等以作士气。巡按江西，敦重持大体，奸宄肃然。宗人禄不给，疏以桥税赎鍰存留接济。历太仆寺少卿。尝识黄道周于诸生中，人服其精鉴。
