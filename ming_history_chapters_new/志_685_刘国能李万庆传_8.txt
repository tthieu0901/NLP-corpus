标题: 刘国能李万庆传
章节类型: 志
卷数: 685
URL: https://www.xuges.com/ls/mingshi/1334.htm
原始标题: 刘国能李万庆
段落序号: 8

==================================================

赞曰：明至末季，流寇蔓延，国势坐困，虽有奋威御敌之臣，而兵孱饷绌，徒使贼乘其敝，溃陷相属，无救乱亡。如艾万年等之捐躯尽节，其可悲者矣。此非其勇不具，略不娴也。兵力耗顿，加以统驭失宜，应援不及，求无败衄，得乎！
