标题: 邹应龙传
章节类型: 志
卷数: 319
URL: https://www.xuges.com/ls/mingshi/0891.htm
原始标题: 邹应龙
段落序号: 8

==================================================

隆庆初，以副都御史总理江西、江南盐屯。迁工部右侍郎。镇守云南黔国公沐朝弼骄恣，廷议遣大臣有威望者镇之，乃改应龙兵部侍郎兼右佥都御史巡抚云南。至则发朝弼罪，朝弼竟被逮。万历改元，铁索箐贼作乱，讨平之。已，番人栂犭发反，合土汉兵进讨，斩获各千余人。
