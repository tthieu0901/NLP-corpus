标题: 傅朝佑传
章节类型: 志
卷数: 606
URL: https://www.xuges.com/ls/mingshi/1244.htm
原始标题: 傅朝佑
段落序号: 8

==================================================

中官杜勋雅重朝佑，令其上疏请罪，而己从中主之，可复故官，朝佑不应。十一年冬，国事益棘，获罪者益众，狱几满。朝佑乃从狱中上书，请宽恤，语过激。会有边警，未报也。明年春，责以颠倒贤奸，恣意讪侮，廷杖六十，创重而卒。
