标题: 王时中传
章节类型: 志
卷数: 261
URL: https://www.xuges.com/ls/mingshi/0781.htm
原始标题: 王时中
段落序号: 4

==================================================

嘉靖十年四月起复为兵部尚书。御史郭希愈请重兵部侍郎之选，以边臣有才者两人分掌边方、内地军务。吏部议从之。时中言非祖宗临时遣将意，帝遂从其议。帝欲用王宪于兵部，乃调时中刑部尚书。坐论御史冯恩狱，落职闲住。始，恩疏诋时中，及是以宽恩得罪，时称为长者。久之，遇赦，复官致仕。
