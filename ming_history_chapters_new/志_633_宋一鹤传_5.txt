标题: 宋一鹤传
章节类型: 志
卷数: 633
URL: https://www.xuges.com/ls/mingshi/1273.htm
原始标题: 卷146 宋一鹤
段落序号: 5

==================================================

嗣昌卒，丁启睿代。启睿破献忠于麻城，会一鹤及凤阳总督朱大典、安庆巡抚郑二阳蹙贼左金王、老回回等于潜山、怀宁山中。一鹤又督参将王嘉谟等追破左金王、争世王、治世王于灯草坪，斩首千八百级。十五年，遣部将陈治等合江北兵，破贼于桐城、舒城。
