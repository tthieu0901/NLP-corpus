标题: 熊文灿传
章节类型: 志
卷数: 618
URL: https://www.xuges.com/ls/mingshi/1258.htm
原始标题: 熊文灿
段落序号: 9

==================================================

十二年三月，良玉还，破降马进忠，使刘国能击降万庆，士秀、应金亦再降。顺天王已前死，其党顺义王为其下所杀。文灿遂上言：“臣兵威震慑，降者接踵。十三家之贼，惟革、左及马光玉三部尚稽天诛，可岁月平也。”帝优诏报之。
