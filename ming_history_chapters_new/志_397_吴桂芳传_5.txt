标题: 吴桂芳传
章节类型: 志
卷数: 397
URL: https://www.xuges.com/ls/mingshi/0997.htm
原始标题: 吴桂芳
段落序号: 5

==================================================

其明年，希挚议塞崔镇决口，束水归漕，而桂芳欲冲刷成河以为老黄河入海之道。廷议以二人意见不合，改希挚抚陕西，以李世达代。未几，又改世达他任，命桂芳兼理河漕。六年正月，诏进工部尚书兼右副都御史，居职如故。未逾月，卒。寻以高邮湖堤成，赠太子少保。
