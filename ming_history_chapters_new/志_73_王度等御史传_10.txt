标题: 王度等御史传
章节类型: 志
卷数: 73
URL: https://www.xuges.com/ls/mingshi/0238.htm
原始标题: 王度等御史
段落序号: 10

==================================================

赞曰：帝王成事，盖由天授。成祖之得天下，非人力所能御也。齐、黄、方、练之俦，抱谋国之忠，而乏制胜之策。然其忠愤激发，视刀锯鼎镬甘之若饴，百世而下，凛凛犹有生气。是岂泄然不恤国事而以一死自谢者所可同日道哉！由是观之，固未可以成败之常见论也。
