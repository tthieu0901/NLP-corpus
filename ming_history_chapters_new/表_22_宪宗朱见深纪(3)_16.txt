标题: 宪宗朱见深纪(3)
章节类型: 表
卷数: 22
URL: https://www.xuges.com/ls/mingshi/0021.htm
原始标题: (3)
段落序号: 16

==================================================

二十年春正月庚寅，京师地震。壬辰，敕群臣修省。诏减贡献，饬备边，罢营造，理冤狱，宽银课、工役、马价，恤大同阵亡士卒。丁酉，大祀天地于南郊。三月庚寅，赐李旻等进士及第、出身有差。己酉，太监张善监督军务，定西侯蒋琬充总兵官，同总督尚书余子俊备大同、宣府。
