标题: 陈景行传
章节类型: 志
卷数: 984
URL: https://www.xuges.com/ls/mingshi/1813.htm
原始标题: 陈景行
段落序号: 2

==================================================

隆庆元年封固安伯。景行素恭敬，每遇遣祀、册封诸典礼，必斋戒将事。家居，诫诸子以退让。万历中卒，太后、帝及中宫、潞王、公主赙赠优厚，人皆荣之。子昌言、嘉言、善言、名言，皆官锦衣。昌言先景行卒，其子承恩引李文全例，请袭祖封。帝曰：“承恩，孙，文全，子也，不可比。”以都督同知授之。
