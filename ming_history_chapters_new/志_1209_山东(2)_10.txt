标题: 山东(2)
章节类型: 志
卷数: 1209
URL: https://www.xuges.com/ls/mingshi/2240.htm
原始标题: (2)
段落序号: 10

==================================================

沂州（元属益都路，后省州治临沂县入州。）洪武元年属济宁府。五年属济南府。七年十二月属青州府。十八年来属。（弘治四年八月建泾王府，嘉靖十六年除。西有艾山。东有沂水，源自青州沂水县，南流至州境，与枋水合，下流入泗。又有沭水，流经南直安东县为涟水，入淮。又西南有泇水，亦曰东泇水，下流合峄县之西泇水入运。西南有罗藤镇巡检司。）西距府五百六十里。领县二：
