标题: 四川(5)
章节类型: 志
卷数: 1226
URL: https://www.xuges.com/ls/mingshi/2257.htm
原始标题: (5)
段落序号: 28

==================================================

盐井卫军民指挥使司（元柏兴府，治闰盐县，属罗罗蒙庆宣慰司。）洪武十五年三月属云南布政司。二十四年二月降为州，省闰盐县入焉。二十六年六月，州废，置卫，属四川都司。二十七年九月来属。（南有柏林山。西有斛僰和山，产金。又西有铁石山，出砮石。东北有打冲河，上有索桥。西有双桥河，东有越溪河，俱流入打冲河。又治东有盐井。北有金县，元属柏兴府，洪武十五年三月因之，十七年后废。又东有双桥关。西有古德关。）东南距行都司三百里。领千户所一、长官司一：
