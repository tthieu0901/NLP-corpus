标题: 四川(1)
章节类型: 志
卷数: 1222
URL: https://www.xuges.com/ls/mingshi/2253.htm
原始标题: ·四川
段落序号: 19

==================================================

简州洪武六年降为县。正德八年又升为州。（旧治在绛河北。正德八年徙治河南。东北有石鼓山。西有分栋山。东有雁水，即雒水也，绛水自北来合焉，一名赤水，亦曰牛鞞水。又城内有牛皮井，产盐。西有龙泉镇巡检司。西南有阳安关。）西北距府百五十里。领县一：
