标题: 姚广孝传
章节类型: 志
卷数: 90
URL: https://www.xuges.com/ls/mingshi/0270.htm
原始标题: 卷28 姚广孝
段落序号: 6

==================================================

洪熙元年，加赠少师，配享成祖庙庭。嘉靖九年，世宗谕阁臣曰：“姚广孝佐命嗣兴，劳烈具有。顾系释氏之徒，班诸功臣，侑食太庙，恐不足尊敬祖宗。”于是尚书李时偕大学士张璁、桂萼等议请移祀大兴隆寺，太常春秋致祭。诏曰：“可”。
