标题: 后妃传(4)
章节类型: 表
卷数: 39
URL: https://www.xuges.com/ls/mingshi/0039.htm
原始标题: (4)
段落序号: 4

==================================================

宣宗崩，英宗方九岁，宫中讹言将召立襄王矣。太后趣召诸大臣至乾清宫，指太子泣曰：“此新天子也。”君臣呼万岁，浮言乃息。大臣请太后垂帘听政，太后曰：“毋坏祖宗法。第悉罢一切不急务。”时时勖帝向学，委任股肱，以故王振虽宠于帝，终太后世不敢专大政。
