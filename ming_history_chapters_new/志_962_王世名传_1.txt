标题: 王世名传
章节类型: 志
卷数: 962
URL: https://www.xuges.com/ls/mingshi/1756.htm
原始标题: 王世名
段落序号: 1

==================================================

王世名，字时望，武义人。父良，与族子俊同居争屋，为俊殴死。世名年十七，恐残父尸，不忍就理，乃佯听其输田议和。凡田所入，辄易价封识。俊有所馈，亦佯受之。而潜绘父像悬密室，绘己像于旁，带刀侍，朝夕泣拜，且购一刃，铭“报仇”二字，母妻不知也。
