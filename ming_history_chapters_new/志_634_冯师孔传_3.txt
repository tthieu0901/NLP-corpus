标题: 冯师孔传
章节类型: 志
卷数: 634
URL: https://www.xuges.com/ls/mingshi/1274.htm
原始标题: 冯师孔
段落序号: 3

==================================================

十五年诏举边才，用荐起故官，监通州军。勤王兵集都下，剽劫公行，割妇人首报功。师孔大怒，以其卒抵死。明年，举天下贤能方面官，郑三俊荐师孔。六月，擢右佥都御史，代蔡官治巡抚陕西，调兵食，趣总督孙传庭出关。
