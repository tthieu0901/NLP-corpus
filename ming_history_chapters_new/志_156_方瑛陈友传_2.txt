标题: 方瑛陈友传
章节类型: 志
卷数: 156
URL: https://www.xuges.com/ls/mingshi/0484.htm
原始标题: 方瑛陈友
段落序号: 2

==================================================

六年从王骥征麓川。帅兵六千突贼垒。贼渠衣黄衣帐中。瑛直前，左右击斩数百人，躏死者无算，遂平其地。进都指挥使。寻复从骥破贡章、沙坝、阿岭诸蛮。进都督佥事，莅后府事，充右参将，协守云南。十三年复从骥征麓川。破鬼山大寨，留镇云南。
