标题: 朝鲜传(2)
章节类型: 志
卷数: 1057
URL: https://www.xuges.com/ls/mingshi/1998.htm
原始标题: (2)
段落序号: 15

==================================================

弘治七年十二月，娎卒，赐谥康靖。明年四月，封㦕为国，妻慎氏为王妃。十二年，㦕奏：“本国人屡有违禁匿海岛，诱引军民，渐至滋蔓。乞许本国自行搜刷。其系上国地方，请敕官追捕。”时辽东守臣亦奏如㦕言，报可。十五年冬，封㦕长子𩔇为世子。
