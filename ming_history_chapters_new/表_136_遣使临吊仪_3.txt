标题: 遣使临吊仪
章节类型: 表
卷数: 136
URL: https://www.xuges.com/ls/mingshi/2407.htm
原始标题: ·遣使临吊仪
段落序号: 3

==================================================

其遣百官会王公大臣丧仪。前期，有司于丧家设位次。其日，百官应会吊者素服至。丧主以下就东阶哭位，主妇以下就殡北哭位。百官入，就殡前位哭，主丧主妇以下皆哭。止哭，再拜，主丧以下答拜。班首诣丧主前展慰毕，百官出，丧主拜送，杖哭而入。会葬仪同。
