标题: 汪元锡传
章节类型: 志
卷数: 269
URL: https://www.xuges.com/ls/mingshi/0799.htm
原始标题: 汪元锡
段落序号: 2

==================================================

帝欲南幸，舒芬、黄巩切谏得罪，给事御史遂不敢争。及帝将亲征宸濠，元锡复谏沮。宸濠就执，元锡、寰偕六科驰疏请回銮。十五年，帝在南京，元锡等复屡申前请，且言：“供亿繁费，使牒旁午。奸宄冒官校，少女充离宫。陛下不以宗社为重，专事逸游，岂能长保天下。”语甚危切。
