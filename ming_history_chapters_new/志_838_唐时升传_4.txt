标题: 唐时升传
章节类型: 志
卷数: 838
URL: https://www.xuges.com/ls/mingshi/1561.htm
原始标题: 唐时升
段落序号: 4

==================================================

程嘉燧，字孟阳，休宁人，侨居嘉定。工诗善画。与通州顾养谦善。友人劝诣之，乃渡江寓古寺，与酒人欢饮三日夜，赋《咏古》五章，不见养谦而返。崇祯中，常熟钱谦益以侍郎罢归，筑耦耕堂，邀嘉燧读书其中。阅十年返休宁，遂卒，年七十有九。谦益最重其诗，称曰松圆诗老。
