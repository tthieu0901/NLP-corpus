标题: 上供采造
章节类型: 志
卷数: 1431
URL: https://www.xuges.com/ls/mingshi/2560.htm
原始标题: ·上供采造
段落序号: 1

==================================================

采造之事，累朝侈俭不同。大约靡於英宗，继以宪、武，至世宗、神宗而极。其事目繁琐，徵索纷纭。最钜且难者，曰采木。岁造最大者，曰织造、曰烧造。酒醴膳羞则掌之光禄寺，采办成就则工部四司、内监司局或专差职之，柴炭则掌之惜薪司。而最为民害者，率由中官。
