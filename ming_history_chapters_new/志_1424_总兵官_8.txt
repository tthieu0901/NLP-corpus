标题: 总兵官
章节类型: 志
卷数: 1424
URL: https://www.xuges.com/ls/mingshi/2540.htm
原始标题: ·总兵官
段落序号: 8

==================================================

镇守大同总兵官一人，旧设，驻大同镇城。协守副总兵一人，（旧为左副总兵，万历五年去左字，驻左卫城。）分守参将九人，（曰东路参将，曰北东路参将，曰中路参将，曰西路参将，曰北西路参将，曰井坪城参将，曰新坪堡参将，曰总督标下左掖参将，曰威远城参将，万历八年革。）游击将军二人，入卫游击四人，坐营中军官二人，守备三十九人。
