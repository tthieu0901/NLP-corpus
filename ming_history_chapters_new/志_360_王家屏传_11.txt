标题: 王家屏传
章节类型: 志
卷数: 360
URL: https://www.xuges.com/ls/mingshi/0943.htm
原始标题: 卷100 王家屏
段落序号: 11

==================================================

家屏家居时，朝鲜用兵。贻书经略顾养谦曰：“昔卫为狄灭，齐桓率诸侯城楚丘，《春秋》高其义；未闻遂与狄仇，连诸侯兵以伐之也。今第以保会稽之耻，激厉朝鲜，以城楚丘之功，奖率将吏，无为主而为客，则善矣。”养谦不能用，朝鲜兵数年无功。其深识有谋，皆此类也。
