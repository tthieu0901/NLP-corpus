标题: 列女传(2)
章节类型: 志
卷数: 989
URL: https://www.xuges.com/ls/mingshi/1823.htm
原始标题: (2)
段落序号: 4

==================================================

汪烈妇，晋江诸生杨希闵妻也。年二十三，夫死，无子，欲自经。家人防之谨，不得间。氏闻茉莉有毒能杀人，多方求之，家人不知也，日供数百朵。逾月，家人为亡者斋祭，妇自撰祭文，辞甚悲。夜五鼓，防者稍懈，取所积花煎饮之，天明死。
