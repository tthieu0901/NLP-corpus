标题: 宋一鹤传
章节类型: 志
卷数: 633
URL: https://www.xuges.com/ls/mingshi/1273.htm
原始标题: 卷146 宋一鹤
段落序号: 6

==================================================

一鹤起乡举，不十年秉节钺，廷臣不能无忮。御史卫周允上疏丑诋一鹤。一鹤屡建功，然亦往往蒙时诟。嗣昌父名鹤，一鹤投揭，自署其名曰“一鸟”，楚人传笑之。一鹤亦连疏引疾，帝疑其伪，下所司严核。先以襄阳陷，夺职戴罪，至是许解官候代。
