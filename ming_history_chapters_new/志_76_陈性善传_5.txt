标题: 陈性善传
章节类型: 志
卷数: 76
URL: https://www.xuges.com/ls/mingshi/0241.htm
原始标题: 陈性善
段落序号: 5

==================================================

时以侍郎监军者，有庐江陈植。植，元末举乡试，不仕。洪武间，官吏部主事。建文二年官兵部右侍郎。燕兵临江，植监战江上。慷慨誓师。部将有议迎降者，植责以大义，甚厉。部将杀之以降，且邀赏。燕王怒，立诛部将，具棺殓葬植白石山上。
