标题: 徐尚卿传
章节类型: 志
卷数: 894
URL: https://www.xuges.com/ls/mingshi/1649.htm
原始标题: 徐尚卿
段落序号: 3

==================================================

阅二日，城陷，投缳死，吏目李英俊从之。贼遂长驱陷江油、彰明、安县、罗江、德阳、汉州，吏民皆先遁。寻掠郫县，主簿张应奇死之。陷金堂，典史潘孟科死之。是月也，贼陷州县三十六，以死事闻者四人。事定，赠尚卿右参议，时化光禄丞，应奇按察司知事，孟科将仕郎，并赐恤典。
