标题: 京师
章节类型: 志
卷数: 1201
URL: https://www.xuges.com/ls/mingshi/2232.htm
原始标题: ·京师
段落序号: 24

==================================================

密云（州东北。元檀州，后置县，为州治。洪武元年十一月省县入州。十二月复置县，省州入焉，属府。正德元年七月来属。南有白檀山。西有白河。东有潮河。北有古北口，洪武十二年九月置守御千户所於此。三十年改为密云后卫。又有石塘岭、墙子岭等关。）
