标题: 浙江(1)
章节类型: 志
卷数: 1235
URL: https://www.xuges.com/ls/mingshi/2266.htm
原始标题: ·浙江
段落序号: 14

==================================================

桐庐（府东北。西有富春山，一名严陵山。桐江在南，即浙江也，亦曰睦江。自建德县流入，经富春山之钓台下，曰七里濑，又东经桐君山下，曰桐江。有桐溪自县东北流入焉，谓之桐江口，其上源即分水县之天目溪也。有桐江巡检司，后迁桐君山，又迁窄溪埠。）
