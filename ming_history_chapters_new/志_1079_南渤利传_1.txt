标题: 南渤利传
章节类型: 志
卷数: 1079
URL: https://www.xuges.com/ls/mingshi/2033.htm
原始标题: 南渤利
段落序号: 1

==================================================

南渤利，在苏门答剌之西。顺风三日夜可至。王及居民皆回回人，仅千余家。俗朴实，地少谷，人多食鱼虾。西北海中有山甚高大，曰帽山，其西复大海，名那没黎洋，西来洋船俱望此山为准。近山浅水内，生珊瑚树，高者三尺许。
