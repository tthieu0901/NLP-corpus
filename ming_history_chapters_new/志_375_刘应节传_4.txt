标题: 刘应节传
章节类型: 志
卷数: 375
URL: https://www.xuges.com/ls/mingshi/0963.htm
原始标题: 刘应节
段落序号: 4

==================================================

万历元年，进右都御史兼兵部右侍郎，总督如故。进南京工部尚书，召为戎政尚书，改刑部。锦衣冯邦宁者，太监保从子，道遇不引避，应节叱下之，保不悦。会云南参政罗汝芳奉表至京，应节出郭与谈禅，给事中周良寅疏论之，遂偕汝芳劾罢。卒，赠太子少保。
