标题: 山西(1)
章节类型: 志
卷数: 1212
URL: https://www.xuges.com/ls/mingshi/2243.htm
原始标题: ·山西
段落序号: 14

==================================================

静乐（府西北。元管州。洪武二年改为静乐县。东北有管涔山，汾水所出。又东北有燕京山，上有天池。又北有宁化守御千户所，洪武二年置。又东南有两岭关，置故镇巡检司於此，后移於稍东顺水村。又南有楼烦镇巡检司。又东北有沙婆岭巡检司，后移於阳曲县天门关。）
