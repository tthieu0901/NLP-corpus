标题: 王之寀传
章节类型: 志
卷数: 532
URL: https://www.xuges.com/ls/mingshi/1161.htm
原始标题: 王之寀
段落序号: 17

==================================================

赞曰：国之将亡也，先自戕其善类，而水旱盗贼乘之。故祸乱之端，士君子恒先被其毒。异哉，明之所称“三案”者！举朝士大夫喋喋不去口，而元恶大憝因用以剪除善类，卒致杨、左诸人身填牢户，与东汉季年若蹈一辙。国安得不亡乎！
