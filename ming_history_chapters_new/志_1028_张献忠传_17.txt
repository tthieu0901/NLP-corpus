标题: 张献忠传
章节类型: 志
卷数: 1028
URL: https://www.xuges.com/ls/mingshi/1895.htm
原始标题: ·张献忠
段落序号: 17

==================================================

顺治三年，献忠尽焚成都宫殿庐舍，夷其城，率众出川北，又欲尽杀川兵。伪将刘进忠故统川兵，闻之，率一军逃。会我大清兵至汉中，进忠来奔，乞为乡导。至盐亭界，大雾。献忠晓行，猝遇我兵于凤凰坡，中矢坠马，蒲伏积薪下。于是我兵擒献忠出，斩之。
