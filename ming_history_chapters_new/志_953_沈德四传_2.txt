标题: 沈德四传
章节类型: 志
卷数: 953
URL: https://www.xuges.com/ls/mingshi/1726.htm
原始标题: 沈德四
段落序号: 2

==================================================

至二十七年九月，山东守臣言：“日照民江伯儿，母疾，割肋肉以疗，不愈。祷岱岳神，母疾瘳，愿杀子以祀。已果瘳，竟杀其三岁儿。”帝大怒曰：“父子天伦至重。《礼》父服长子三年。今小民无知，灭伦害理，亟宜治罪。”遂逮伯儿，仗之百，遣戍海南。因命议旌表例。
