标题: 邹应龙传
章节类型: 志
卷数: 319
URL: https://www.xuges.com/ls/mingshi/0891.htm
原始标题: 邹应龙
段落序号: 2

==================================================

工部侍郎严世蕃凭藉父权，专利无厌。私擅爵赏，广致赂遗。使选法败坏，市道公行。群小竞趋，要价转钜。刑部主事项治元以万三千金转吏部，举人潘鸿业以二千二百金得知州。夫司属郡吏赂以千万，则大而公卿方岳，又安知纪极？
