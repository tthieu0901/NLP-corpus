标题: 程国祥传
章节类型: 志
卷数: 575
URL: https://www.xuges.com/ls/mingshi/1208.htm
原始标题: 程国祥
段落序号: 3

==================================================

九年冬，召拜户部尚书。杨嗣昌议增饷，国祥不敢违。而是时度支益匮，四方奏报灾伤者相继。国祥多方区画，亦时有所蠲减，最后建议，借都城赁舍一季租，可得五十万，帝遂行之。勋戚奄竖悉隐匿不奏，所得仅十三万，而怨声载途。然帝由是眷国祥。
