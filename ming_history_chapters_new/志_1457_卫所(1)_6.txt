标题: 卫所(1)
章节类型: 志
卷数: 1457
URL: https://www.xuges.com/ls/mingshi/2596.htm
原始标题: ·卫所
段落序号: 6

==================================================

崇祯三年，范景文以兵部侍郎守通州，上言：“祖制，边腹内外，卫所棋置，以军隶卫，以屯养军。后失其制，军外募民为兵，屯外赋民出饷，使如鳞尺籍，不能为冲锋之事，并不知带甲之人。陛下百度振刷，岂可令有定之军数付之不可问，有用之军糈投之不可知？”因条上清核数事，不果行。
