标题: 福建(1)
章节类型: 志
卷数: 1237
URL: https://www.xuges.com/ls/mingshi/2268.htm
原始标题: ·福建
段落序号: 20

==================================================

浦城（府东北。北有渔梁山，建溪之源出焉。又有盖仙山，有黎岭，又有枫岭，一名大竿岭，皆浙、闽通途。又东北有柘岭，与浙江丽水县分界，柘水出焉，流合大溪。又南有南浦溪，亦曰大溪，即建溪也，下合建阳之交溪。东有高泉、东北有溪源、西北有盆亭三巡检司。）
