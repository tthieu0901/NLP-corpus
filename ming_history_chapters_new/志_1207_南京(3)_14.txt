标题: 南京(3)
章节类型: 志
卷数: 1207
URL: https://www.xuges.com/ls/mingshi/2238.htm
原始标题: (3)
段落序号: 14

==================================================

安庆府（元安庆路，属河南江北行省。）太祖辛丑年八月曰宁江府，壬寅年四月曰安庆府。领县六。北距南京六百五十里。洪武二十六年编户五万五千五百七十三，口四十二万二千八百四。弘治四年，户四万六千五十，口六十一万六千八十九。万历六年，户四万六千六百九，口五十四万三千四百七十六。
