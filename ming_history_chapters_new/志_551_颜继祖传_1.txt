标题: 颜继祖传
章节类型: 志
卷数: 551
URL: https://www.xuges.com/ls/mingshi/1182.htm
原始标题: 颜继祖
段落序号: 1

==================================================

颜继祖，漳州人。万历四十七年进士。历工科给事中。崇祯元年正月，论工部冗员及三殿叙功之滥，汰去加秩寄俸二百余人。又极论魏党李鲁生、霍维华罪状。又有御史袁弘勋者，劾大学士刘鸿训，锦衣张道浚佐之。继祖言二人朋邪乱政，非重创，祸无极。帝皆纳其言。
