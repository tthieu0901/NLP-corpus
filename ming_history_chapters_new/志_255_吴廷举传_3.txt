标题: 吴廷举传
章节类型: 志
卷数: 255
URL: https://www.xuges.com/ls/mingshi/0771.htm
原始标题: 吴廷举
段落序号: 3

==================================================

世宗立，召为工部右侍郎，旋改兵部。上疏诋陆完、王琼、梁储及少傅蒋冕，而自以为己昔居宪职无一言，乞罢黜以儆幸位。时完早得罪，琼及储已罢去，廷举借以倾冕。冕遂求罢。帝颇不直廷举，调南京工部，而慰谕冕。冕固请留之，不听。
