标题: 曹文诏传
章节类型: 志
卷数: 672
URL: https://www.xuges.com/ls/mingshi/1319.htm
原始标题: 卷151 曹文诏
段落序号: 12

==================================================

文诏在洪洞时，与里居御史刘令誉忤。及是，令誉按河南，而四川石硅土官马凤仪军败没于侯家庄，赖文诏驰退贼。甫解甲，与令誉，语复相失。文诏拂衣起，面叱之。令誉怒，遂以凤仪之败为文诏罪。部议文诏怙胜而骑，乃调之大同。
