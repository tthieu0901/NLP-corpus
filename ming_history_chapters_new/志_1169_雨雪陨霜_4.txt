标题: 雨雪陨霜
章节类型: 志
卷数: 1169
URL: https://www.xuges.com/ls/mingshi/2161.htm
原始标题: 雨雪陨霜
段落序号: 4

==================================================

弘治六年十月，南京雨雪连旬。八年四月庚申，榆社、陵川、襄垣、长子、沁源陨霜杀麦豆桑。辛酉，庆阳诸府县卫所三十五，陨霜杀麦豆禾苗。九年四月辛巳，榆次陨霜杀禾。是月，武乡亦陨霜。十七年二月壬寅，郧阳、均州雨雪雹，雪片大者六寸。六月癸亥，雨雪。
