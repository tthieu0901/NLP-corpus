标题: 刘肇基传
章节类型: 志
卷数: 702
URL: https://www.xuges.com/ls/mingshi/1354.htm
原始标题: 刘肇基
段落序号: 5

==================================================

时有张衡者，亦以骁敢名。贼围六安急，总督马士英救之。甫至，斥其左右副将，而号于军中曰：“孰为乙邦才、张衡者？”两人入谒，即牒补副将，以其兵授之，曰：“为我入六安，取知州状来报。”两人出，即简精骑二百，夜冲贼阵而入，绕城大呼，曰：“大军至矣，固守勿懈！”城中人喜，守益坚。两人促知州署状，复夺围出，不损一骑。
