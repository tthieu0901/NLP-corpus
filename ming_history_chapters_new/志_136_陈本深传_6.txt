标题: 陈本深传
章节类型: 志
卷数: 136
URL: https://www.xuges.com/ls/mingshi/0431.htm
原始标题: 陈本深
段落序号: 6

==================================================

与愚同时为同知者，潞城赵泰，字熙和。由乡举入国子监。历事都察院，授常州同知。浚孟渎、得胜二河，作魏村闸。周忱、况钟议减苏州重粮，泰亦检常州官田租，请并减之。迁工部郎中，命塞东昌决河。忱荐为协同都运，益勤其职。亡何，疾卒。
