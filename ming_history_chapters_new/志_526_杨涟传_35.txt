标题: 杨涟传
章节类型: 志
卷数: 526
URL: https://www.xuges.com/ls/mingshi/1155.htm
原始标题: 卷127 杨涟
段落序号: 35

==================================================

忠贤初闻疏，惧甚。其党王体乾及客氏力为保持，遂令魏广微调旨切责涟。先是，涟疏就欲早朝面奏。值次日免朝，恐再宿机泄，遂于会极门上之，忠贤乃得为计。涟愈愤，拟对仗复劾之，忠贤诇知，遏帝不御朝者三日。及帝出，群阉数百人衷甲夹陛立，敕左班官不得奏事，涟乃止。
