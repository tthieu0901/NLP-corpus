标题: 蕃国遣使进表仪
章节类型: 表
卷数: 117
URL: https://www.xuges.com/ls/mingshi/2380.htm
原始标题: 蕃国遣使进表仪
段落序号: 2

==================================================

诣案前用印毕，用黄袱裹表，红袱裹笺，各置于匣中，仍各以黄袱裹之。捧表笺官捧置于案。引礼引王至殿庭正中，众官位其后。赞拜，乐作。再拜，乐止。王诣香案前跪，众官皆跪，三上香讫。捧表官取表东向跪进王，王授表以进于使者。使者西向跪受，兴，置于案。赞兴，王复位。赞拜，乐作，王与众官皆四拜。
