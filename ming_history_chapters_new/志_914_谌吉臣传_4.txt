标题: 谌吉臣传
章节类型: 志
卷数: 914
URL: https://www.xuges.com/ls/mingshi/1673.htm
原始标题: 谌吉臣
段落序号: 4

==================================================

安陆城陷，知县分水濮有容一门十九人皆死。乡民结寨自保，贼将白旺连破数十寨，诸生廖应元守益坚。奸人执送旺，旺问：“汝欲何为？”厉声曰：“欲杀贼耳！”贼怒，射杀之。应山举人刘申锡养死士百人，城陷，谋恢复。兵败，为旺所杀，百人皆战死。沔阳陷，同知马飚死之。
