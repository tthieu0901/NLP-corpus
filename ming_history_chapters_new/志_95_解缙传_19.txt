标题: 解缙传
章节类型: 志
卷数: 95
URL: https://www.xuges.com/ls/mingshi/0292.htm
原始标题: 卷30 解缙
段落序号: 19

==================================================

缙初与胡广同侍成祖宴。帝曰：“尔二人生同里，长同学，仕同官。缙有子，广可以女妻之。”广顿首曰：“臣妻方娠，未卜男女。”帝笑曰：“定女矣。”已而果生女，遂约婚。缙败，子祯亮徙辽东，广欲离婚。女截耳誓曰：“薄命之婚，皇上主之，大人面承之，有死无二。”及赦还，卒归祯亮。
