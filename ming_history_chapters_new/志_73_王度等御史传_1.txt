标题: 王度等御史传
章节类型: 志
卷数: 73
URL: https://www.xuges.com/ls/mingshi/0238.htm
原始标题: 王度等御史
段落序号: 1

==================================================

王度，字子中，归善人。少力学，工文辞，用明经荐为山东道监察御史。建文时，燕兵起，度悉心赞画。及王师屡败，度奏请募兵。小河之捷，奉命劳军徐州。还，方孝孺与度书，誓死社稷。燕王称帝，坐方党谪戍贺县，又坐语不逊，族。
