标题: 
章节类型: 志
卷数: 1204
URL: https://www.xuges.com/ls/mingshi/2235.htm
原始标题: (4)
段落序号: 6

==================================================

万全左卫（元宣平县，属顺宁府。）洪武四年，县废。二十六年二月置卫，属山西行都司。三十五年徙治山西蔚州。永乐元年二月徙治通州，直隶后军都督府，寻还故治。宣德五年改属。（北有洋河，西海子自西来，流入之。又西北有沙城堡。西有会河堡。东有宁远站堡。）东距都司六十里。
