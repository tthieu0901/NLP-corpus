标题: 苏伯衡传
章节类型: 志
卷数: 811
URL: https://www.xuges.com/ls/mingshi/1511.htm
原始标题: 苏伯衡
段落序号: 1

==================================================

苏伯衡，字平仲，金华人，宋门下侍郎辙之裔也。父友龙，受业许谦之门，官萧山令，行省都事。明师下浙东，坐长子仕闽，谪徙滁州。李善长奏官之，力辞归。伯衡警敏绝伦，博洽群籍，为古文有声。元末贡于乡。太祖置礼贤馆，伯衡与焉。岁丙午用为国子学录，迁学正。被荐，召见，擢翰林编修。力辞，乞省觐归。
