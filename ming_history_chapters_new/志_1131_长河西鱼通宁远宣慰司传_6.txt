标题: 长河西鱼通宁远宣慰司传
章节类型: 志
卷数: 1131
URL: https://www.xuges.com/ls/mingshi/2098.htm
原始标题: 长河西鱼通宁远宣慰司
段落序号: 6

==================================================

天全六番招讨司八乡之民，宜翻蠲其徭役，专令蒸造乌茶，运至岩州，置仓收贮，以易番马。比之雅州易马，其利倍之。且于打煎炉原易马处相去甚近，而价增于彼，则番民如蚁之慕膻，归市必众。四也。
