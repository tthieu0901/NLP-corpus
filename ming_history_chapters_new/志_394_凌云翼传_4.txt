标题: 凌云翼传
章节类型: 志
卷数: 394
URL: https://www.xuges.com/ls/mingshi/0992.htm
原始标题: 凌云翼
段落序号: 4

==================================================

六年夏，与巡抚吴文华讨平河池、咘咳、北三诸瑶，又捕斩广东大庙诸山贼。岭表悉定。召为南京工部尚书，就改兵部，以兵部尚书兼右副都御史总督漕运，巡抚淮、扬。河臣潘季驯召入，遂兼督河道。加太子少保。召为戎政尚书，以病归。家居骄纵，给事、御史连章劾之。诏夺官，后卒。
