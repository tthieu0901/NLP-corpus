标题: 太祖朱元璋纪(5)
章节类型: 表
卷数: 6
URL: https://www.xuges.com/ls/mingshi/0005.htm
原始标题: (5)
段落序号: 6

==================================================

二十一年春正月辛巳，麓川蛮思伦发入寇马龙他郎甸，都督甯正击败之。辛卯，大祀天地于南郊。甲午，振青州饥，逮治有司匿不以闻者。三月乙亥，赐任亨泰等进士及第、出身有差。丙戌，振东昌饥。甲辰，沐英讨思伦发败之。
