标题: 申时行传
章节类型: 志
卷数: 365
URL: https://www.xuges.com/ls/mingshi/0949.htm
原始标题: 卷101 申时行
段落序号: 4

==================================================

十二年三月，御史张文熙尝言前阁臣专恣者四事，请帝永禁革之。时行疏争曰：“文熙谓部院百执事不当置考成簿，送阁察考；吏、兵二部除授，不当一一取裁；督抚巡按行事，不当密揭请教；阁中票拟，当使同官知。夫阁臣不职当罢黜，若并其执掌尽削之，是因噎废食也。
