标题: 览邦淡巴传
章节类型: 志
卷数: 1077
URL: https://www.xuges.com/ls/mingshi/2029.htm
原始标题: ·览邦淡巴
段落序号: 2

==================================================

洪武十年，其王佛喝思罗遣使上表，贡方物，赐赉有差。其国，石城瓦屋。王乘舆，官跨马，有中国威仪。土衍水清，草木畅茂，畜产甚伙。男女勤于耕织，市有贸易，野无寇盗，称乐土焉。厥贡，苾布、兜罗绵被、沉香、速香、檀香、胡椒。
