标题: 徐有贞传
章节类型: 志
卷数: 165
URL: https://www.xuges.com/ls/mingshi/0508.htm
原始标题: 徐有贞
段落序号: 9

==================================================

亨败，帝从容谓李贤、王翱曰：“徐有贞何大罪？为石亨辈所陷耳。其释归田里。”成化初，复冠带闲住。有贞既释归，犹冀帝复召，时时仰观天象，谓将星在吴，益自负。常以铁鞭自随，数起舞。及闻韩雍征两广有功，乃掷鞭太息曰：“孺子亦应天象邪？”遂放浪山水间，十余年乃卒。
