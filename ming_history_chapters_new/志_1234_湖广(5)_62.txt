标题: 湖广(5)
章节类型: 志
卷数: 1234
URL: https://www.xuges.com/ls/mingshi/2265.htm
原始标题: (5)
段落序号: 62

==================================================

保靖州军民宣慰使司（元保靖州，属新添葛蛮安抚司。）太祖丙午年二月置保靖州军民安抚司。洪武元年九月改宣慰司。六年十二月升军民宣慰使司，直隶湖广行省，寻改属都司。（北有北河，自酉阳司流入，东入永顺司界。又有峒河，下流与卢溪县之武溪合。）领长官司二。东北距布政司千九百七十里。
