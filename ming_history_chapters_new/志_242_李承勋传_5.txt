标题: 李承勋传
章节类型: 志
卷数: 242
URL: https://www.xuges.com/ls/mingshi/0753.htm
原始标题: 李承勋
段落序号: 5

==================================================

承勋沉毅有大略。帝所信任，自辅臣外，独承勋与胡世宁，大事辄咨访。二人亦孜孜奉国，知无不言。世宁卒半岁，承勋亦卒，帝深嗟悼。赠少保，谥康惠。所赉予，常典外，特赐白金、彩币、米蔬诸物。承勋官四十年，家无余资。其议“大礼”，亦与世宁相合云。
