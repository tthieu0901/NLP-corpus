标题: 刘士斗传
章节类型: 志
卷数: 940
URL: https://www.xuges.com/ls/mingshi/1704.htm
原始标题: 刘士斗
段落序号: 2

==================================================

十六年，御史刘之勃荐为建昌兵备佥事。明年八月，贼将入境，之勃促之行。士斗曰：“安危生死与公共，复何往。”城陷被执，见之勃与张献忠语，大呼曰：“此贼也，公不可少屈！”献忠怒，命捽以上，士斗又返顾之勃，语如前，遂阖门被杀。
