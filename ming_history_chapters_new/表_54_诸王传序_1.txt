标题: 诸王传序
章节类型: 表
卷数: 54
URL: https://www.xuges.com/ls/mingshi/0054.htm
原始标题: 卷3 诸王传序
段落序号: 1

==================================================

明制，皇子封亲王，授金册金宝，岁禄万石，府置官属。护卫甲士少者三千人，多者至万九千人，隶籍兵部。冕服车旗邸第，下天子一等。公侯大臣伏而拜谒，无敢钧礼。亲王嫡长子，年及十岁，则授金册金宝，立为王世子，长孙立为世孙，冠服视一品。
