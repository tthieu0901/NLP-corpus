标题: 陕西(3)
章节类型: 志
卷数: 1220
URL: https://www.xuges.com/ls/mingshi/2251.htm
原始标题: (3)
段落序号: 17

==================================================

礼（州西南。元礼店文州军民元帅府，属吐蕃宣慰司。洪武四年十一月置礼店千户所。十一年属岷州卫。十五年改属秦州卫。成化九年十二月置礼县於所城，属州。故城在东。洪武四年移於今治。东南有西汉水。西南有岷峨山，岷江出焉，东南流入阶州界合於西汉水。又西有漩水镇、南有板桥山二巡检司。）
