标题: 陈友定传
章节类型: 表
卷数: 91
URL: https://www.xuges.com/ls/mingshi/0091.htm
原始标题: 陈友定
段落序号: 11

==================================================

又有刘谌，江西人，为仁寿教官。明玉珍入蜀，弃官隐泸州。玉珍欲官之，不就。凤山赵善璞隐深山，明玉珍聘为学士，亦不就。而张士诚破平江时，参军杨椿挺身战，刃交于胸，嗔目怒骂死，妻亦自经。士诚又以书币征故左司员外郎杨乘于松江，乘具酒醴告祖祢，顾西日晴明，曰：“人生晚节，如是足矣。”夜分自经死。其亲藩死事最烈者，有云南梁王。
