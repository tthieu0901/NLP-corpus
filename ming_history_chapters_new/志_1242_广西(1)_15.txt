标题: 广西(1)
章节类型: 志
卷数: 1242
URL: https://www.xuges.com/ls/mingshi/2273.htm
原始标题: ·广西
段落序号: 15

==================================================

富川（府东少北。元属贺州。洪武十年五月改属浔州府，后来属。西南有钟山县，旧治於此，洪武二十九年十一月移治霭石山下，而置边蓬寨巡检司於旧治。北有秦山，接湖广道州界。东北有氓渚岭，即临贺岭，与湖广江华县分界。又东有富江，南合贺水。西南有白霞寨、西北有寨下市二巡检司。）
