标题: 薛国观传
章节类型: 志
卷数: 574
URL: https://www.xuges.com/ls/mingshi/1207.htm
原始标题: 薛国观
段落序号: 11

==================================================

国观出都，重车累累，侦事者复以闻。而东厂所遣伺国观邸者，值陛彦至，执之，得其招摇通贿状。词所连及，永淳、奕琛暨通政使李梦辰、刑部主事朱永佑等十一人。命下陛彦诏狱穷治。顷之，恺再疏，尽发国观纳贿诸事，永淳、奕琛与焉。国观连疏力辨，诋恺受昌时指使，帝不纳。
