标题: 徐阶传
章节类型: 志
卷数: 329
URL: https://www.xuges.com/ls/mingshi/0906.htm
原始标题: 卷96 徐阶
段落序号: 17

==================================================

阶弟陟，嘉靖二十六年进士。累官南京刑部侍郎。子璠，以荫官太常卿；琨、瑛，尚宝卿。孙元春，进士，亦官太常卿。元春孙本高，官锦衣千户，天启中拒魏忠贤建祠夺职。崇祯改元，以荐起，累官左都督。诸生念祖，国变城破，与妻张，二妾陆、李，皆自缢。
