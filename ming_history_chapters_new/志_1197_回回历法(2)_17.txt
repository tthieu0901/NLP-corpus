标题: 回回历法(2)
章节类型: 志
卷数: 1197
URL: https://www.xuges.com/ls/mingshi/2228.htm
原始标题: (2)
段落序号: 17

==================================================

求细行分　土、木、金、火四星，以前后两段经度相减，以相距除之为日行分。水星以白羊宫初日经度，又与前一日经度相减，馀为初日行分。又置前后二段经度相减，馀以相距日除之，为平行分。与初日行分加减，倍之，以前段前一日与后段相距日数除之之为日差。以加减初日行分，（初日行分少於平行分加，多减。）为日行分。五星各置前段经度，以逐日行分顺加退减之，为各星逐日经度。
