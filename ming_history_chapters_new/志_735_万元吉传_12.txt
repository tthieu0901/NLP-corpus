标题: 万元吉传
章节类型: 志
卷数: 735
URL: https://www.xuges.com/ls/mingshi/1396.htm
原始标题: 万元吉
段落序号: 12

==================================================

十月初，大兵用向导夜登城，乡勇犹巷战。黎明，兵大至，城遂破，元吉死之。先是，元吉禁妇女出城。其家人潜载其妾缒城去，元吉遣飞骑追还，捶其家人，故城中无敢出者。及城破，部将拥元吉出城。元吉叹曰：“为我谢赣人，使阖城涂炭者我也，我何可独存！”遂赴水死，年四十有四。
