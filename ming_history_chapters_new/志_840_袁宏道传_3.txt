标题: 袁宏道传
章节类型: 志
卷数: 840
URL: https://www.xuges.com/ls/mingshi/1564.htm
原始标题: ·袁宏道
段落序号: 3

==================================================

中道，字小修。十余岁，作《黄山》、《雪》二赋，五千余言。长益豪迈，从两兄宦游京师，多交四方名士，足迹半天下。万历三十一年始举于乡。又十四年乃成进士。由徽州教授，历国子博士、南京礼部主事。天启四年进南京吏部郎中，卒于官。
