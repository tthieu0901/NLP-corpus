标题: 皇太子亲王以下冠服
章节类型: 志
卷数: 1345
URL: https://www.xuges.com/ls/mingshi/2442.htm
原始标题: 皇太子亲王以下冠服
段落序号: 3

==================================================

助祭、谒庙、朝贺、受册、纳妃服衮冕，朔望朝、降诏、降香、进表、四夷朝贡、朝觐服皮弁。洪武二十六年定，冕服俱如东宫，第冕旒用五采，玉圭长九寸二分五厘，青衣纁裳。永乐三年又定冕服、皮弁制，俱与东宫同，其常服亦与东宫同。
