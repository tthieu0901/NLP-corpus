标题: 山东(4)
章节类型: 志
卷数: 1211
URL: https://www.xuges.com/ls/mingshi/2242.htm
原始标题: (4)
段落序号: 20

==================================================

铁岭卫洪武二十一年三月以古铁岭城置。二十六年四月迁於古嚚州之地，即今治也。（西有辽河，南有泛河，又南有小清河，俱流入於辽河。又南有懿路城，洪武二十九年置懿路千户所於此。又范河城在卫南，亦曰泛河城，正统四年置泛河千户所於此。东南有奉集县，即古铁岭城也，接高丽界，洪武初置县，寻废。又有咸平府，元直隶辽东行省。至正二年正月降为县。洪武初废。）南距都司二百四十里。
