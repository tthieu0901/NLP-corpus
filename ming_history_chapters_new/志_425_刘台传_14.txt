标题: 刘台传
章节类型: 志
卷数: 425
URL: https://www.xuges.com/ls/mingshi/1038.htm
原始标题: 卷112 刘台
段落序号: 14

==================================================

孙继先，字胤甫，盂人。隆庆五年进士。居正既败，继先请召吴中行、赵用贤、艾穆、沈思孝、邹元标并及余懋学、赵应元、傅应祯、朱鸿谟、孟一脉、王用汲。又荐魏学曾、宋纁、张岳、毛纲、胡执礼、王锡爵、贾三近、温纯、曹科、陈有年、朱光宇、赵参鲁等诸人。既坐谪，终南京吏部主事。
