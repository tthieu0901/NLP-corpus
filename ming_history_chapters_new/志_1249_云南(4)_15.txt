标题: 云南(4)
章节类型: 志
卷数: 1249
URL: https://www.xuges.com/ls/mingshi/2280.htm
原始标题: (4)
段落序号: 15

==================================================

孟定御夷府（元孟定路，至元三十一年四月置。）洪武十五年三月为府。（东北有无量山，又有喳哩江，与麓川江合。东南有谋粘路，元泰定三年七月置。有木连路，元至正二十六年置。洪武十五年三月俱因之，后俱废。）领安抚司一。东北距布政司十八程。
