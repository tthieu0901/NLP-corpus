标题: 顾宪成传
章节类型: 志
卷数: 438
URL: https://www.xuges.com/ls/mingshi/1054.htm
原始标题: 卷114 顾宪成
段落序号: 6

==================================================

皇上神明天纵，非溺宠狎昵之比。而不谅者，见影而疑形，闻响而疑声，即臣等亦有不能为皇上解者。皇上盛德大业，比隆三五。而乃来此意外之纷纷，不亦惜乎！伏乞令皇元子早正储位，皇第三子、皇第五子各就王爵。父父子子，君君臣臣，兄兄弟弟。宗庙之福，社稷之庆，悉在是矣。
