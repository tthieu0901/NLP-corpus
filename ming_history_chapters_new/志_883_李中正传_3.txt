标题: 李中正传
章节类型: 志
卷数: 883
URL: https://www.xuges.com/ls/mingshi/1634.htm
原始标题: 李中正
段落序号: 3

==================================================

足轻，性孝友。弟惑妇言，迫分产，乃取田硗薄者自予。万历末，岁大凶，出粟六百石以振，焚券千余。崇祯六年冬，流贼渡河而南，挈家避之石龙崖。三女皆殊色，虑贼污，悉投崖死。足轻被执，厉声大骂。贼怒，并三子杀之。家众皆遇害，惟存次子骏一人，后登乡荐。煇为县阴阳官，为贼所掠，大骂见杀。
