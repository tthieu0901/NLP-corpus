标题: 五纬掩犯恒星
章节类型: 志
卷数: 1163
URL: https://www.xuges.com/ls/mingshi/2147.htm
原始标题: 五纬掩犯恒星
段落序号: 3

==================================================

永乐元年正月丁未，犯建。十二月己丑，犯罗堰。六年三月己巳，犯诸王西第二星。四月甲午，犯东第一星。六月丙申，犯井。八年九月乙亥，犯灵台。十八年七月己丑，犯天樽西北星。八月庚子，犯东北星。二十一年正月庚戌，犯上将。二十二年十一月戊寅，入氐。
