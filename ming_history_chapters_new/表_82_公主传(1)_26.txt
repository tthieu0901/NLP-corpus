标题: 公主传(1)
章节类型: 表
卷数: 82
URL: https://www.xuges.com/ls/mingshi/0082.htm
原始标题: 卷4 公主
段落序号: 26

==================================================

永安公主，下嫁袁容。容，寿州人，父洪以开国功，官都督。洪武二十八年选容为燕府仪宾，配永安郡主。燕兵起，有战守功。永乐元年进郡主为公主，容驸马都尉；再论功，封广平侯，禄一千五百石，予世券。凡车驾巡幸，皆命容居守。
