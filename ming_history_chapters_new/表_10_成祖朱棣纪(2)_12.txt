标题: 成祖朱棣纪(2)
章节类型: 表
卷数: 10
URL: https://www.xuges.com/ls/mingshi/0009.htm
原始标题: (2)
段落序号: 12

==================================================

夏四月己卯，遣使购遗书。五月丁酉，振常州、庐州、安庆饥。庚戌，齐王榑有罪，削官属护卫，留之京师。六月己未朔，日当食，阴云不见，礼官请表贺，不许。丙寅，南阳献瑞麦，谕礼部曰：“比郡县屡奏祥瑞，独比为丰年之兆。”命荐之宗庙。
