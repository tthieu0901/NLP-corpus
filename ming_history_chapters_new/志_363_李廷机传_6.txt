标题: 李廷机传
章节类型: 志
卷数: 363
URL: https://www.xuges.com/ls/mingshi/0947.htm
原始标题: 李廷机
段落序号: 6

==================================================

廷机遇事有执，尤廉洁，帝知之。然性刻深，亦颇偏愎，不谙大体。楚宗人华勣以奏讦楚王，抚按官既拟夺爵，锢高墙，廷机授《祖训》谋害亲王例，议置之死。言路势张，政府暨铨曹畏之，不敢出诸外，年例遂废。礼部主事聂云翰论之，廷机希言路意，中云翰察典。给事中袁懋谦劾之。廷机求退，不允。
