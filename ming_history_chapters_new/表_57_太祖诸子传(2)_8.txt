标题: 太祖诸子传(2)
章节类型: 表
卷数: 57
URL: https://www.xuges.com/ls/mingshi/0057.htm
原始标题: (2)
段落序号: 8

==================================================

汧阳王诚洌，康王诸孙也，事父及继母以孝闻。父疾，经月不解带。及薨，醯酱盐酪不入口。明年，墓生嘉禾，一本双穗，嘉瓜二实并蒂，慈乌异鸟环集。以母马妃早卒，不逮养，追服衰食蔬者三年。雪中萱草生华，咸谓孝感所致。弘治十五年赐敕嘉奖。
