标题: 太祖朱元璋纪(3)
章节类型: 表
卷数: 4
URL: https://www.xuges.com/ls/mingshi/0003.htm
原始标题: (3)
段落序号: 11

==================================================

冬十月丁亥，诏举富民素行端洁达时务者。壬子，命皇太子诸王讲武中都。十一月丁丑，有事于圆丘。十二月戊子，京师地震。甲寅，遣使振苏州、湖州、嘉兴、松江、常州、太平、宁国、杭州水灾。是月，纳哈出犯辽东，指挥马云、叶旺大败之。
