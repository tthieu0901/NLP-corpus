标题: 杨廷和传
章节类型: 志
卷数: 212
URL: https://www.xuges.com/ls/mingshi/0689.htm
原始标题: 卷73 杨廷和
段落序号: 5

==================================================

张永既去瑾而骄，捕得男子臂龙文者以为功，援故太监刘永诚例，觊封侯。廷和言“永诚从子聚自以战功封伯耳，且非永诚身受之也”，乃止。彭泽将西讨鄢本恕，问计廷和。廷和曰：“以君才，贼不足平，所戒者班师早耳。”泽后破诛本恕等即班师，而余党复猬起不可制。泽既发复留，乃叹曰：“杨公先见，吾不及也。”
