标题: 方孝孺传
章节类型: 志
卷数: 68
URL: https://www.xuges.com/ls/mingshi/0231.htm
原始标题: 方孝孺
段落序号: 12

==================================================

公智字叔贞；嘉猷名升，以字行。皆师事孝孺。孝孺尝曰：“匡我者，二子也。”公智以贤良举，为御史有声。嘉猷，洪武丙子以儒士校文四川。建文初，入史馆为编修。寻迁陕西佥事。尝以事入燕邸，知高煦谋倾世子状。孝孺间燕之谋，实嘉猷发之。
