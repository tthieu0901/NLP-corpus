标题: 太祖诸子传(12)
章节类型: 表
卷数: 67
URL: https://www.xuges.com/ls/mingshi/0067.htm
原始标题: (12)
段落序号: 9

==================================================

三十年春遣省晋、燕、周、楚、齐、蜀、湘、代、肃、辽、庆、谷、秦十三王，自湘、楚入蜀，历陕西，抵河南、山西、北平，东至大宁、辽阳，还自山东，使知亲亲之义，熟山川险易，习劳苦。赞仪恭慎好学。永乐元年复之国桂林，使萧用道为长史。用道善辅导，赞仪亦敬礼之。六年薨，谥曰悼僖。
