标题: 王守仁传
章节类型: 志
卷数: 232
URL: https://www.xuges.com/ls/mingshi/0735.htm
原始标题: 卷78 王守仁
段落序号: 6

==================================================

初，朝议贼势强，发广东、湖广兵合剿。守仁上疏止之，不及。桶冈既灭，湖广兵始至。及平浰头，广东尚未承檄。守仁所将皆文吏及偏裨小校，平数十年巨寇，远近惊为神。进右副都御史，予世袭锦衣卫百户，再进副千户。
