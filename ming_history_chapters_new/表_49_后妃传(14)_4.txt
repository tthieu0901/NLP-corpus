标题: 后妃传(14)
章节类型: 表
卷数: 49
URL: https://www.xuges.com/ls/mingshi/0049.htm
原始标题: (14)
段落序号: 4

==================================================

帝五岁失太后，问左右遗像，莫能得。傅懿妃者，旧与太后同为淑女，比宫居，自称习太后，言宫人中状貌相类者，命后母瀛国太夫人指示画工，可意得也。图成，由正阳门具法驾迎入。帝跪迎于午门，悬之宫中，呼老宫婢视之，或曰似，或曰否。帝雨泣，六宫皆泣。
