标题: 余珊传
章节类型: 志
卷数: 304
URL: https://www.xuges.com/ls/mingshi/0860.htm
原始标题: ·余珊
段落序号: 4

==================================================

正德间，逆瑾专权，假子乱政，不知纪纲为何物，幸陛下起而振之。未几而事乐因循，政多苟简，名实乖谬，宫府异同，纷拏泄沓。以为在朝廷而不在朝廷，以为在宫省而不在宫省，遂至天子以其心为心，百官万民亦各以其心为心。此纪纲之颓，其渐一也。
