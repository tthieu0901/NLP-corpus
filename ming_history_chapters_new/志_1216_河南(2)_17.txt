标题: 河南(2)
章节类型: 志
卷数: 1216
URL: https://www.xuges.com/ls/mingshi/2247.htm
原始标题: (2)
段落序号: 17

==================================================

卢氏（府西南。元属嵩州。洪武元年四月属南阳府。三年三月属陕州。万历初，改属府。西南有熊耳山，洛水自陕西商州流入境，经此。东南有峦山，一名闷顿岭，伊水所出。北有铁岭，东涧水出焉，东南入洛。又东北有马回川，亦入於洛。又东南有栾州镇、西南有朱阳镇、北有杜管镇三巡检司。又西有白华关。）
