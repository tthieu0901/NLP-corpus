标题: 杨涟传
章节类型: 志
卷数: 526
URL: https://www.xuges.com/ls/mingshi/1155.htm
原始标题: 卷127 杨涟
段落序号: 20

==================================================

先帝青宫四十年，所与护持孤危者惟王安耳。即陛下仓卒受命，拥卫防维，安亦不可谓无劳。忠贤以私忿，矫旨杀于南苑。是不但仇王安，而实敢仇先帝之老奴，况其他内臣无罪而擅杀擅逐者，又不知几千百也，大罪十一。
