标题: 把匝剌瓦尔密传
章节类型: 表
卷数: 92
URL: https://www.xuges.com/ls/mingshi/0092.htm
原始标题: 把匝剌瓦尔密
段落序号: 2

==================================================

至正二十三年，明玉珍僣号于蜀，遣兵三道来攻，王走营金马山。明年以大理兵迎战，玉珍兵败退。久之，顺帝北去，大都不守，中国无元尺寸地，而王守云南自若；岁遣使自塞外达元帝行在，执臣节如故。
