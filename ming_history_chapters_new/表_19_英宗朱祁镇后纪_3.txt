标题: 英宗朱祁镇后纪
章节类型: 表
卷数: 19
URL: https://www.xuges.com/ls/mingshi/0018.htm
原始标题: 8.英宗朱祁镇后纪
段落序号: 3

==================================================

三月己巳，复立长子见深为皇太子，封皇子见潾为德王，见澍秀王，见泽崇王，见浚吉王。癸酉，封徐有贞武功伯。乙亥，大赉文武军民。庚辰，赐黎淳等进士及第、出身有差。石亨为征虏副将军，剿寇延绥。丁亥，振山东饥。
