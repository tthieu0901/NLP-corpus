标题: 冯元飙传
章节类型: 志
卷数: 598
URL: https://www.xuges.com/ls/mingshi/1236.htm
原始标题: 冯元飙
段落序号: 9

==================================================

十四年，迁天津兵备副使。十月，擢右佥都御史，代李继贞巡抚天津，兼督辽饷。明年叙军功，荫一子锦衣卫。时元飙已掌中枢。帝顾其兄弟厚，尝赐宫参疗元飏疾。而元飏以衰老乞休。诏遣李希沆代，未至而京城陷，元飏乃由海道脱归。是秋九月卒。
