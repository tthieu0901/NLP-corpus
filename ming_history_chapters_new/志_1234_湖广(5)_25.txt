标题: 湖广(5)
章节类型: 志
卷数: 1234
URL: https://www.xuges.com/ls/mingshi/2265.htm
原始标题: (5)
段落序号: 25

==================================================

天柱（州西北。本天柱守御千户所，洪武二十五年五月置。万历二十五年改为县，析绥宁、会同二县地益之。崇祯十年东迁龙塘，名龙塘县。后东迁雷寨县。后还旧治，复故名。东有沅水。西北有屯镇汶溪后千户所，洪武二十三年置。东有镇远巡检司，后移上新市，又有江东巡检司。）
