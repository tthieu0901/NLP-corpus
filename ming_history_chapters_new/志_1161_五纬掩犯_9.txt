标题: 五纬掩犯
章节类型: 志
卷数: 1161
URL: https://www.xuges.com/ls/mingshi/2145.htm
原始标题: 五纬掩犯
段落序号: 9

==================================================

弘治二年正月戊辰，太白犯岁星。十一月壬午，太白犯填星。三年正月庚申，太白犯填星。五年八月丁未，荧惑犯岁星。六年十一月己未，太白犯填星。七年九月甲寅及十年正月丙辰，荧惑犯岁星。十二月庚辰，辰星犯岁星。十七年闰四月癸酉，岁星犯填星。
