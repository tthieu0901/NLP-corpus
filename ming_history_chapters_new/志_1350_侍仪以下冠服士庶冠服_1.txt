标题: 侍仪以下冠服士庶冠服
章节类型: 志
卷数: 1350
URL: https://www.xuges.com/ls/mingshi/2447.htm
原始标题: 侍仪以下冠服士庶冠服
段落序号: 1

==================================================

侍仪舍人冠服：洪武二年，礼官议定。侍仪舍人导礼，依元制，展脚幞头，窄袖紫衫，涂金束带，皂纹靴。常服：乌纱唐帽，诸色盘领衫，乌角束带，衫不用黄。四年，中书省议定，侍仪舍人并御史台知班，引礼执事，冠进贤冠，无梁，服绛色衣，其蔽膝、履、袜、带、笏，与九品同，惟不用中单。
