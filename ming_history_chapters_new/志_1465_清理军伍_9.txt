标题: 清理军伍
章节类型: 志
卷数: 1465
URL: https://www.xuges.com/ls/mingshi/2608.htm
原始标题: ·清理军伍
段落序号: 9

==================================================

文皇即位，五驾北征，六师尝自较阅。又尝敕秦、晋、周、肃诸王，各选护卫军五千，命官督赴真定操练，陕西、甘肃、宁夏、大同、辽东诸守将，及中都留守、河南等都司，徐、宿等卫，遣将统马步军分驻真定、德州操练，侯赴京阅视。
