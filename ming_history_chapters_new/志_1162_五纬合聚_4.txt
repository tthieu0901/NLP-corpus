标题: 五纬合聚
章节类型: 志
卷数: 1162
URL: https://www.xuges.com/ls/mingshi/2146.htm
原始标题: 五纬合聚
段落序号: 4

==================================================

景泰元年十月壬申，太白、岁星合于箕。十二月己丑，辰星、岁星同度。二年九月庚申，太白、荧惑、填星聚于轸。四年三月乙丑，太白、岁星合于壁。五年正月戊辰，太白、岁星合于奎。六月己酉，荧惑、岁星合于胃。十一月己未，太白、填星合于氐。七年三月戊戌，太白、荧惑合于奎。十月戊申，岁星、荧惑合于鬼。
