标题: 宣宗朱瞻基纪(1)
章节类型: 表
卷数: 14
URL: https://www.xuges.com/ls/mingshi/0013.htm
原始标题: 5.宣宗朱瞻基纪
段落序号: 7

==================================================

宣德元年春正月癸卯，享太庙。丁未，太祀天地于南郊。癸丑，赦死罪以下运粮宣府自赎。己未，遣恃郎黄宗载十五人清理天下军伍。后遣使，著为令。二月戊辰，祭社稷。丁丑，耕耤田。丙戌，谒长陵、献陵。丁亥，还宫。三月己亥，荣昌伯陈智、都督方政讨黎利，败绩于茶笼州，乂安知府琴彭死之。癸丑，行在礼部侍郎张瑛兼华盖殿大学士，直文渊阁。
