标题: 杨嗣昌传
章节类型: 志
卷数: 571
URL: https://www.xuges.com/ls/mingshi/1203.htm
原始标题: 卷135 杨嗣昌
段落序号: 9

==================================================

嗣昌既终右文灿，而文灿实不知兵。既降国能、献忠，谓抚必可恃。嗣昌亦阴主之，所请无不曲徇，自是不复言“十面张网”之策矣。是月，帝御经筵毕，嗣昌奏对有“善战服上刑”等语，帝怫然，诘之曰：“今天下一统，非战国兵争比。小丑跳梁，不能伸大司马九伐之法，奈何为是言？”嗣昌惭。
