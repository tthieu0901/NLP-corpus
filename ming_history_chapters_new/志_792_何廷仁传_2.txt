标题: 何廷仁传
章节类型: 志
卷数: 792
URL: https://www.xuges.com/ls/mingshi/1488.htm
原始标题: 何廷仁
段落序号: 2

==================================================

守仁之门，从游者恒数百，浙东、江西尤众，善推演师说者称弘纲、廷仁及钱德洪、王畿。时人语曰：“江有何、黄，浙有钱、王。”然守仁之学，传山阴、泰州者，流弊靡所底极，惟江西多实践，安福则刘邦采，新建则魏良政兄弟，其最著云。
