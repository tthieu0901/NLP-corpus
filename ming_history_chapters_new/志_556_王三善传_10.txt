标题: 王三善传
章节类型: 志
卷数: 556
URL: https://www.xuges.com/ls/mingshi/1188.htm
原始标题: 王三善
段落序号: 10

==================================================

大方之役，御史贵阳徐卿伯上言：“邦彦招四方奸宄，多狡计。抚臣得胜骤进，视蠢苗不足平。不知泽溪以西，渡陆广河，皆鸟道，深林丛箐，彼诱我深入，以木石塞路，断其邮书，阻饷道，遮援师，则彼不劳一卒，不费一矢，而我兵已坐困矣。”后悉如其言。
