标题: 大统历法·推步(3)
章节类型: 志
卷数: 1191
URL: https://www.xuges.com/ls/mingshi/2222.htm
原始标题: (3)
段落序号: 17

==================================================

推转定积度　置晨昏入转日，（朔至弦，弦至望，用昏。望至弦，　弦至朔，用晨。）以前段减后段，不及减者，加二十八日减之，为晨昏相距日。从前段下，于钤内验晨昏相距日同者，取其转定积度。若朔弦望相距日少晨昏相距日一日者，则于晨昏相距日同者，取其转积度，减去转定极差一十四度七一五四，余为前段至后段转定积度。
