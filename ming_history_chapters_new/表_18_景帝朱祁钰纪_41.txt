标题: 景帝朱祁钰纪
章节类型: 表
卷数: 18
URL: https://www.xuges.com/ls/mingshi/0017.htm
原始标题: 7.景帝朱祁钰纪
段落序号: 41

==================================================

成化十一年十二月戊子，制曰：“朕叔郕王践阼，戡难保邦，奠安宗社，殆将八载。弥留之际，奸臣贪功，妄兴谗构，请削帝号。先帝旋知其枉，每用悔恨，以次抵诸奸于法，不幸上宾，未及举正。朕敦念亲亲，用成先志，可仍皇帝之号，其议谥以闻。”遂上尊谥。敕有司缮陵寝，祭飨视诸陵。
