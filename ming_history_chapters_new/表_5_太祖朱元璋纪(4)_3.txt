标题: 太祖朱元璋纪(4)
章节类型: 表
卷数: 5
URL: https://www.xuges.com/ls/mingshi/0004.htm
原始标题: (4)
段落序号: 3

==================================================

秋八月，命天下学校师生，日给廪膳。九月辛卯，景川侯曹震、营阳侯杨璟、永城侯恭显屯田北平。乙巳，天寿节，始受群臣朝贺，赐宴于谨身殿，后以为常。丙午，置四辅官，告于太庙。以儒士王本、估佑、袭斅、杜斅、赵民望、吴源为春、夏官。是月，诏陕西卫军以三分之二屯田。安置翰林学士承旨宋濂于茂州，道卒。
