标题: 贵州(3)
章节类型: 志
卷数: 1252
URL: https://www.xuges.com/ls/mingshi/2283.htm
原始标题: (3)
段落序号: 12

==================================================

乌罗长官司（府西。元乌罗龙干等处长官司，属思州安抚司。洪武初更名，属思南宣慰司。永乐十一年二月置乌罗府，领朗溪蛮夷长官司，乌罗、答意、治古、平头著可四长官司治於此。正统三年五月，府废来属。西有九龙山，铜仁大江源於此。又西南有观音囤，亦曰乌罗洞。南有九江。又有木耳溪，亦曰九十九溪，下流亦入沅江。）
