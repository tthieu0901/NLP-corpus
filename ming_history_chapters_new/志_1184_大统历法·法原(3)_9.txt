标题: 大统历法·法原(3)
章节类型: 志
卷数: 1184
URL: https://www.xuges.com/ls/mingshi/2215.htm
原始标题: (3)
段落序号: 9

==================================================

太阴转周二十七日五十五刻四六。测分四象，象各七段，四象二十八段，每段十二限，每象八十四限，凡三百三十六限，而四象一周。以四象为法，除转周日，得每象六日八八八六五，分为七段，每段下实测月行迟疾之数，与平行相较，以求积差。
