标题: 徐石麒传
章节类型: 志
卷数: 711
URL: https://www.xuges.com/ls/mingshi/1367.htm
原始标题: 徐石麒
段落序号: 1

==================================================

徐石麒，字宝摩，嘉兴人。天启二年进士。授工部营缮主事，筦节慎库。魏忠贤兼领惜薪司，所需悉从库发，石麒辄持故事格之。其党噪于庭，不为动。御史黄尊素坐忤忠贤下诏狱，石麒为尽力。忠贤怒，执新城侯王升子下狱，令诬贿石麒，捕系其家人，勒完脏而削其籍。
