标题: 沈思孝传
章节类型: 志
卷数: 430
URL: https://www.xuges.com/ls/mingshi/1044.htm
原始标题: 沈思孝
段落序号: 4

==================================================

顷之，召为大理卿。中官郝金诈传懿旨下狱，刑部薄其罪，思孝驳诛之。帝悦，进工部左侍郎。陕西织羊绒为民患，以思孝奏，减十之四。进右都御史，协理戎政。初，廷推李祯为首，思孝次之，帝特用思孝。或疑有奥援，给事中杨东明、邹廷彦相继疏劾。帝以廷彦受东明指，谪东明，夺廷彦俸。
