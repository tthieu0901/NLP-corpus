标题: 运河志(4)
章节类型: 志
卷数: 1442
URL: https://www.xuges.com/ls/mingshi/2576.htm
原始标题: (4)
段落序号: 18

==================================================

永乐四年八月，北京行部言：“宛平昌平西湖、景东牛栏庄及青龙华家瓮山三闸，水冲决岸。”命发军民修治。明年复言：“自西湖、景东至通流，凡七闸，河道淤塞。自昌平东南白浮村至西湖、景东流水河口一百里，宜增置十二闸。”从之。未几，闸俱堙，不复通舟。
