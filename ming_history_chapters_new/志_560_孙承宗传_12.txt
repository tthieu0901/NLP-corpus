标题: 孙承宗传
章节类型: 志
卷数: 560
URL: https://www.xuges.com/ls/mingshi/1192.htm
原始标题: 卷133 孙承宗
段落序号: 12

==================================================

有孚者，故侍郎世德子也，为广宁理饷同知。城陷逃归，象乾题为广宁道佥事，专抚插汉，乾没多。至是以承宗言被斥。凤翼亦以忧归，喻安性代。而廷臣言总督不可裁，命吴用先督蓟、辽，代象乾。承宗恶本兵越彦多中制，称疾求罢，举彦自代以困之，廷议不可而止。
