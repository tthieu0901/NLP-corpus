标题: 钱习礼传
章节类型: 志
卷数: 110
URL: https://www.xuges.com/ls/mingshi/0332.htm
原始标题: 钱习礼
段落序号: 4

==================================================

正统九年乞致仕。不许。明年，六部侍郎多阙，帝命吏部尚书王直会大臣推举，而特旨擢习礼于礼部。习礼力辞。不允。王振用事，达官多造其门，习礼耻为屈。十二年六月复上章乞骸骨，乃得归。习礼笃行谊，好古秉礼，动有矩则。
