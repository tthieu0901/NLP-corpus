标题: 王国宗庙
章节类型: 志
卷数: 1291
URL: https://www.xuges.com/ls/mingshi/2338.htm
原始标题: 王国宗庙
段落序号: 3

==================================================

弘治十三年，宁王宸濠奏庙祀礼乐未有定式，乞颁赐遵守。礼部议：“洪武元年，学士宋濂等奏定诸王国祭祀礼乐，用清字，但有曲名，而无曲辞，请各王府稽考。于是靖江王长史具上乐章，且言四孟上旬及除夕五祭所用品物、俎豆、佾舞，礼节悉遵国初定制。”从之。
