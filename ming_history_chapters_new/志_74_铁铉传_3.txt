标题: 铁铉传
章节类型: 志
卷数: 74
URL: https://www.xuges.com/ls/mingshi/0239.htm
原始标题: 卷25 铁铉
段落序号: 3

==================================================

比燕兵渐逼，帝命辽东总兵官杨文将所部十万与铉合，绝燕后。文师至直沽，为燕将宋贵等所败，无一至济南者。四年四月，燕军南缀王师于小河，铉与诸将时有斩获。连战至灵璧，平安等师溃被擒。既而庸亦败绩。燕兵渡江，铉屯淮上，兵亦溃。
