标题: 朱希周传
章节类型: 志
卷数: 215
URL: https://www.xuges.com/ls/mingshi/0697.htm
原始标题: 朱希周
段落序号: 1

==================================================

朱希周，字懋忠，昆山人，徙吴县。高祖吉，户科给事中。父文云，按察副使。希周举弘治九年进士。孝宗喜其姓名，擢为第一。授修撰，进侍讲，充经筵讲官。刘瑾摘修《会典》小疵，降修撰。《孝宗实录》成，复官。久之，进侍读学士，擢南京吏部右侍郎。阅五年，召为礼部右侍郎。
