标题: 陆树声传
章节类型: 志
卷数: 345
URL: https://www.xuges.com/ls/mingshi/0926.htm
原始标题: 陆树声
段落序号: 4

==================================================

树声端介恬雅，翛然物表，难进易退。通籍六十余年，居官未及一纪。与徐阶同里，高拱则同年生。两人相继柄国，皆辞疾不出。为居正所推，卒不附也。已，给廪隶如制，加太子少保，再遣存问。弟树德，自有传。子彦章，万历十七年进士。树声诫毋就馆选，随以行人终养。诏给月俸，异数也。树声年九十七卒。赠太子太保。谥文定。
