标题: 太祖诸子传(11)
章节类型: 表
卷数: 66
URL: https://www.xuges.com/ls/mingshi/0066.htm
原始标题: (11)
段落序号: 9

==================================================

是时，李自成兵败，走死通山。其兄子李锦帅众降于湖广总督何腾蛟，一时增兵十余万。侍郎杨廷麟、祭酒刘同升起兵复吉安、临江。于是廷麟等请聿键出江右，腾蛟请出湖南。原任知州金堡言腾蛟可恃，芝龙不可恃，宜弃闽就楚。聿键大喜，授堡给事中，遣观生先行募兵。
