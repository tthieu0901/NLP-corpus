标题: 诸王及妃公主丧葬诸仪
章节类型: 表
卷数: 130
URL: https://www.xuges.com/ls/mingshi/2400.htm
原始标题: 诸王及妃公主丧葬诸仪
段落序号: 1

==================================================

洪武二十八年，秦王樉诋薨，诏定丧礼。礼部尚书任亨泰言：“考宋制，宜辍朝五日。今遇时享，请暂辍一日。皇帝及亲王以下，至郡主及靖江王宫眷服制，皆与鲁王丧礼同。皇太子服齐衰期，亦以日易月，十二日而除，素服期年。”从之。
