标题: 盐法
章节类型: 志
卷数: 1430
URL: https://www.xuges.com/ls/mingshi/2553.htm
原始标题: ·盐法
段落序号: 10

==================================================

四川盐井辖盐课司十七。洪武时，岁办盐一千一十二万七千馀斤。弘治时，办二千一十七万六千馀斤。万历中，九百八十六万一千馀斤。盐行四川之成都、叙州、顺庆、保宁、夔州五府，潼川、嘉定、广安、雅、广元五州县。岁解陕西镇盐课银七万一千余两。
