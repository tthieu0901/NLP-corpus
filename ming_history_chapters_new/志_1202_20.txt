标题: 
章节类型: 志
卷数: 1202
URL: https://www.xuges.com/ls/mingshi/2233.htm
原始标题: (2)
段落序号: 20

==================================================

易州 
洪武初，以州治易县省入。（西南有五回山，雷溪出焉，徐河之上源也。西北有穷独山，濡水所出。又南有易水，出州境之西山，与濡水并东流，而为白沟河，所谓北易水也。又有雹水，一名鲍河，出县西南，东南流为长流河，所谓南易水也。西有紫荆关，洪武中置守御千户所於此。又有安座岭、五回岭、金陂镇、奇峰口、塔崖口五巡检司。）南距府百二十里。领县一：
