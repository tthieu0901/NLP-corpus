标题: 民壮土兵
章节类型: 志
卷数: 1464
URL: https://www.xuges.com/ls/mingshi/2606.htm
原始标题: 民壮土兵
段落序号: 7

==================================================

末年，募兵措饷益急。南京职方郎中邹维琏陈调募之害。山西参政徐九翰尤极言民兵不可调。崇祯时，中原盗急，兵部尚书杨嗣昌议令责州县训练土著为兵。工部侍郎张慎言言其不便者数事，而御史米寿图又言其害有十，谓不若简练民兵，增民壮快手，备御地方为便。后嗣昌死，练兵亦不行。
