标题: 公主传(1)
章节类型: 表
卷数: 82
URL: https://www.xuges.com/ls/mingshi/0082.htm
原始标题: 卷4 公主
段落序号: 9

==================================================

初，主闻成祖举兵，贻书责以大义。不答。成祖至淮北，贻主书，命迁居太平门外，勿罹兵祸。主亦不答。然成祖故重主，即位后，岁时赐与无算，诸王莫敢望。殷孙纯，成化中举进士，知定远县，忤上官，弃归。袭武阶，为中都副留守。
