标题: 仁宗诸子传
章节类型: 表
卷数: 71
URL: https://www.xuges.com/ls/mingshi/0071.htm
原始标题: 仁宗诸子
段落序号: 6

==================================================

庐江王载堙，简王元孙也。崇祯十七年二月，贼陷怀庆，载堙整冠服，端坐堂上。贼至，被执，欲屈之。历声曰：“吾天朝藩王，肯降汝逆贼耶！”诟骂不屈，遇害。贼执其长子翊檭，拥之北行。三月过定兴，于旅店作绝命词，遂不食死。
