标题: 华允诚传
章节类型: 志
卷数: 600
URL: https://www.xuges.com/ls/mingshi/1238.htm
原始标题: 华允诚
段落序号: 1

==================================================

华允诚，字汝立，无锡人。曾祖舜钦，瑞州知府。祖启直，四川参政。允诚举天启二年进士。从同里高攀龙讲学首善书院，先后旋里，遂受业为弟子，传其主静之学。四年春，从攀龙入都，授都水司主事。攀龙去官，允诚亦告归。
