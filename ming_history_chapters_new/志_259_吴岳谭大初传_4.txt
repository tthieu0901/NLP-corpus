标题: 吴岳谭大初传
章节类型: 志
卷数: 259
URL: https://www.xuges.com/ls/mingshi/0779.htm
原始标题: 吴岳谭大初
段落序号: 4

==================================================

赞曰：当正、嘉之际，士大夫刓方为圆，贬其素履，羔羊素丝之节浸以微矣。陶琰诸人清操峻特，卓然可风。南都列卿，后先相望，不其贤乎。琰之督漕，充嗣之守御，良永之遏钱宁，周金之弭乱卒，所竖立甚伟。至琰子之直节，廷弼、邦靖之笃行，尤无忝其父兄云。
