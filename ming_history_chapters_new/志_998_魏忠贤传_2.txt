标题: 魏忠贤传
章节类型: 志
卷数: 998
URL: https://www.xuges.com/ls/mingshi/1852.htm
原始标题: 魏忠贤
段落序号: 2

==================================================

光宗崩，长孙嗣立，是为熹宗。忠贤、客氏并有宠。未逾月，封客氏奉圣夫人，荫其子侯国兴、弟客光先及忠贤兄钊俱锦衣千户。忠贤寻自惜薪司迁司礼秉笔太监兼提督宝和三店。忠贤不识字，例不当入司礼，以客氏故，得之。
