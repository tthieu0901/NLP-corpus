标题: 广东(3)
章节类型: 志
卷数: 1241
URL: https://www.xuges.com/ls/mingshi/2272.htm
原始标题: (3)
段落序号: 20

==================================================

安定（府南。元至元二十九年六月置。天历二年十月升为南建州。洪武元年十月复为县。南有五指山，亦曰黎母山，黎人环居山下，外为熟黎，内为生黎。北有建江，绕郡境西北流，入南渡江。东有潭览屯田千户所，元置，洪武中因之，永乐四年废。西有青宁巡检司。又东有宁村巡检司，治潭览村，后迁县东南南资都，仍故名。）
