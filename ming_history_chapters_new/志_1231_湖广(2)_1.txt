标题: 湖广(2)
章节类型: 志
卷数: 1231
URL: https://www.xuges.com/ls/mingshi/2262.htm
原始标题: (2)
段落序号: 1

==================================================

承天府（元安陆府，属荆湖北道宣慰司。）太祖乙巳年属湖广行省。洪武九年四月降为州，直隶湖广布政司。二十四年六月改属河南，未几还属。弘治四年，兴王府自德安府迁此。嘉靖十年升州为承天府。十八年建兴都留守司於此。领州二，县五。东南距布政司五百七十里。
