标题: 耿如杞传
章节类型: 志
卷数: 550
URL: https://www.xuges.com/ls/mingshi/1181.htm
原始标题: 耿如杞
段落序号: 4

==================================================

至秋，将行刑，而庄烈帝即位，崔、魏相继伏诛。帝曰：“厂卫深文，附会锻炼，朕深痛焉。其赦耿如杞，予复原官。胡士容等改拟。”于是如杞上疏言：“臣自入镇抚司，五毒并施，缚赴市曹者，日有闻矣。幸皇上赦臣以不死，惊魂粗定，乞放臣还家养疾。”帝不许，立擢如杞右佥都御史，巡抚山西。
