标题: 陈伯友传
章节类型: 志
卷数: 517
URL: https://www.xuges.com/ls/mingshi/1145.htm
原始标题: 陈伯友
段落序号: 5

==================================================

家居五年，起山东副使。天启初，迁湖广参政，入为太仆少卿。四年春，擢右佥都御史，巡抚南、赣。魏忠贤以成名为赵南星所用，因所属给由，犯御讳，除其名。为巡抚止八月，士民祠祀焉。崇祯改元，召拜户部右侍郎，以左侍郎专理边饷。京师戒严，改兵部。帝召对平台，区画兵事甚悉。数月而罢，卒于家。
