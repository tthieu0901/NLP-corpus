标题: 颜继祖传
章节类型: 志
卷数: 551
URL: https://www.xuges.com/ls/mingshi/1182.htm
原始标题: 颜继祖
段落序号: 3

==================================================

八年起故官，上言：“六部之政筦于尚书，诸司之务握之正郎，而侍郎及副郎、主事止陪列画题，政事安得不废？督抚诸臣获罪者接踵，初皆由会推。然会推但六科掌篆者为主，卿贰、台臣罕至。且九卿、台谏止选郎传语，有唯诺，无翻异，何名会推？”帝称善。
