标题: 广东(3)
章节类型: 志
卷数: 1241
URL: https://www.xuges.com/ls/mingshi/2272.htm
原始标题: (3)
段落序号: 14

==================================================

钦州（元钦州路，属海北海南道。）洪武二年为府。七年十一月降为州，以州治安远县省入。九年四月降为县，来属。十四年五月复为州。（西南滨海，中有乌雷山，入安南之要道也。又有分茅岭，亦与安南分界。龙门江在城东，又东有钦江，俱入於海。南有淞海、西南有长墩、西北有管界三巡检司。又西有如昔、又有佛淘二巡检司，与交址接界，宣德二年入於安南，嘉靖二十一年复。又西南有千金镇。）东距府百四十里。领县一：
