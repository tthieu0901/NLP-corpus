标题: 张凤翼传
章节类型: 志
卷数: 596
URL: https://www.xuges.com/ls/mingshi/1234.htm
原始标题: 张凤翼
段落序号: 4

==================================================

六年秋，起故官，巡抚保定。明年冬，蓟辽总督刘诏罢，进凤翼右都御史兼兵部右侍郎代之。崇祯元年二月，御史甯光先劾凤翼前抚保定，建魏忠贤生祠。凤翼引罪乞罢，不许。未几，谢病去。诸建祠者俱入逆案，凤翼以边臣故获宥。
