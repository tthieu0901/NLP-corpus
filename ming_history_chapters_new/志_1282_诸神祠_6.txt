标题: 诸神祠
章节类型: 志
卷数: 1282
URL: https://www.xuges.com/ls/mingshi/2325.htm
原始标题: 诸神祠
段落序号: 6

==================================================

大小青龙神者，记云：“有僧名卢，寓西山。有二童子来侍。时久旱，童子入潭化二青龙，遂得雨。后赐卢号曰感应禅师，建寺设像，别设龙祠于潭上。宣德中，建大圆通寺，加二龙封号，春秋祭之。”迩者连旱，祈祷无应，不足崇奉明矣。
