标题: 徐从治传
章节类型: 志
卷数: 554
URL: https://www.xuges.com/ls/mingshi/1185.htm
原始标题: 徐从治
段落序号: 4

==================================================

中外计议调，崇祯初，以故秩饬蓟州兵备。蓟军久缺饷，围巡抚王应豸于遵化。从治单骑驰入，阴部署夷丁、标兵，分营四门，按甲不动，登城而呼曰：“给三月粮，趣归守汛地，否将击汝！”众应声而散。其应变多类此。进秩左布政使，再请告归。
