标题: 四川(1)
章节类型: 志
卷数: 1222
URL: https://www.xuges.com/ls/mingshi/2253.htm
原始标题: ·四川
段落序号: 42

==================================================

巴州（元属广元路。）洪武九年四月以州治化城县省入，又改州为县，来属。正德九年复为州。（东北有小巴山，与汉中大巴山接，巴江水出焉，经州东南，分为三，下流至合州入嘉陵江。南有清水江，流合巴江。东有曾口县，元属州，后废。又北有米仓关巡检司。本治小巴山之巅，寻徙大巴山下，后废。）东北距府三百五十里。领县二：
