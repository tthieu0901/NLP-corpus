标题: 陕西(1)
章节类型: 志
卷数: 1218
URL: https://www.xuges.com/ls/mingshi/2249.htm
原始标题: ·陕西
段落序号: 18

==================================================

华阴（州东。南有华山，亦曰太华，即西岳也。东有牛心谷。西南有车箱谷。东北有大河，自朝邑县流入，至渭口，与渭水合，所谓渭汭也。南有敷水，北入渭。东北有潼水，入於大河。东有潼关。洪武七年置潼关守御千户所。九年十一月升为卫，属河南都司。永乐六年直隶中军都督府。）
