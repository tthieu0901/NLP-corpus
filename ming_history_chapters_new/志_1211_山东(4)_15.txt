标题: 山东(4)
章节类型: 志
卷数: 1211
URL: https://www.xuges.com/ls/mingshi/2242.htm
原始标题: (4)
段落序号: 15

==================================================

广宁前屯卫（元瑞州，属大宁路。）洪武初，属永平府。七年七月，州废。二十六年正月置卫。（西北有万松山。北有十八盘山。西有麻子峪，有铁场。东南为山口峪，有盐场。东北有六州河，下流至蛇山务入海。西有山海关，与北直抚宁县界。又有急水河堡，宣德五年正月置中前千户所於此，辖山海东关至高岭驿。又东有杏林堡，宣德五年正月置中后千户所於此，辖沙河驿至东关驿。）东距都司九百六十里。
