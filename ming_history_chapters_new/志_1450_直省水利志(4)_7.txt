标题: 直省水利志(4)
章节类型: 志
卷数: 1450
URL: https://www.xuges.com/ls/mingshi/2589.htm
原始标题: (4)
段落序号: 7

==================================================

四十二年，给事中张宪臣言：“苏、松、常、嘉、湖五郡水患叠见。请浚支河，通潮水；筑圩岸，御湍流。其白茆港、刘家河、七浦、杨林及凡河渠河荡壅淤沮洳者，悉宜疏导。”帝以江南久苦倭患，民不宜重劳，令酌浚支河而已。四十五年，参政凌云翼请专设御史督苏、松水利。诏巡盐御史兼之。
