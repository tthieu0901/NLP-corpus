标题: 英宗朱祁镇前纪(1)
章节类型: 表
卷数: 16
URL: https://www.xuges.com/ls/mingshi/0015.htm
原始标题: 6.英宗朱祁镇前纪
段落序号: 10

==================================================

冬十一月乙卯，诏京官三品以上举堪任御史者，四品及侍从言官举堪任知县者，各一人。免湖广被灾税粮。十二月丁丑，以边议稽缓，下兵部尚书王骥、侍郎邝野于狱，寻释之。乙酉，湖广、贵州总兵官萧授讨广西蒙顾十六洞贼，平之。
