标题: 奏凯献俘
章节类型: 表
卷数: 121
URL: https://www.xuges.com/ls/mingshi/2388.htm
原始标题: 奏凯献俘
段落序号: 1

==================================================

凡亲征，师还，皇帝率诸将陈凯乐俘馘于庙南门外，社北门外。告祭庙社，行三献礼，同出师仪。祭毕，以俘馘付刑部，协律郎导乐以退。皇帝服通天冠、绛纱袍，升午门楼，以露布诏天下，百官具朝服以听，仪与开读诏赦同。
