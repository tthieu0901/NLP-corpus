标题: 成基命传
章节类型: 志
卷数: 564
URL: https://www.xuges.com/ls/mingshi/1196.htm
原始标题: 成基命
段落序号: 1

==================================================

成基命，字靖之，大名人，后避宣宗讳，以字行。万历三十五年进士。改庶吉士，历司经局洗马，署国子监司业事。天启元年，疏请幸学不先白政府，执政者不悦，令以原官还局，遂请告归。寻起少詹事。累官礼部右侍郎兼太子宾客，改掌南京翰林院事。六年，魏忠贤以基命为杨涟同门生，落职闲住。
