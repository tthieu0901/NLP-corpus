标题: 西番诸卫传
章节类型: 志
卷数: 1111
URL: https://www.xuges.com/ls/mingshi/2078.htm
原始标题: 西番诸卫
段落序号: 3

==================================================

帝以西番产马，与之互市，马至渐多。而其所用之货与中国异，自更钞法后，马至者少，患之。八年五月命中官赵成赍罗绮、绫绢并巴茶往河州市之，马稍集，率厚其值以偿。成又宣谕德意，番人感悦，相率诣阙谢恩。山后归德等州西番诸部落皆以马来市。
