标题: 山东(2)
章节类型: 志
卷数: 1209
URL: https://www.xuges.com/ls/mingshi/2240.htm
原始标题: (2)
段落序号: 3

==================================================

东阿（州西北。故城在县西南。今治本故谷城县也，洪武八年徙於此。南有碻磝山。西有鱼山。会通河自西南而北经此，始与大清河分流。又西有马颊河，俗名小盐河，东流入大清河。又张秋镇在西南，弘治二年，河决於此。七年十二月塞，赐名安平镇。）
