标题: 刑国玺传
章节类型: 志
卷数: 877
URL: https://www.xuges.com/ls/mingshi/1628.htm
原始标题: 刑国玺
段落序号: 1

==================================================

邢国玺，长葛人。崇祯七年进士。授濰县知县，改建石城，尽心民事。时帝以修城郭、练民兵、储糗粮、备戎器四事课天下，有司率视为具文，惟国玺奉行如诏。上官交荐，迁户部主事。运道梗于盗，有议开胶莱河者，国玺力陈其便。擢登莱兵备剑事，经度河道。十五年，畿辅戒严，部檄征山东兵入卫。国玺监督至龙冈，猝遇大清兵。部卒惊惧欲冲，国玺叱止之，身先搏战，矢刃交加，堕马死。抚按不奏，帝降旨严责，乃具闻，赠恤如制。
