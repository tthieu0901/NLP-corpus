标题: 黄宗载传
章节类型: 志
卷数: 124
URL: https://www.xuges.com/ls/mingshi/0388.htm
原始标题: 卷41 黄宗载
段落序号: 4

==================================================

洪熙元年擢行在吏部侍郎。少师蹇义领部事，宗载一辅以正。宣德元年奉命清军浙江。三年督采木湖湘。英宗初，以侍郎罗汝敬巡抚陕西，坐事戴罪办事。汝敬妄引诏书复职，而吏部不言，为御史所劾，宗载及尚书郭琎俱下狱。未几，得释，迁南京吏部尚书。居九年，乞休，章四上，乃许。九年七月卒于家，年七十九。
