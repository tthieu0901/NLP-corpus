标题: 鞑靼传(2)
章节类型: 志
卷数: 1104
URL: https://www.xuges.com/ls/mingshi/2069.htm
原始标题: (2)
段落序号: 15

==================================================

六年春，大同巡抚王越遣游击许宁击败之；杨信等亦大破之于胡柴沟。时孛鲁乃与斡罗出合别部癿加思兰、孛罗忽亦入据河套，为久居计。延绥告急，帝命永为将军，以王越参赞军务，使御敌。永至，数以捷闻，越等皆升赏，论功永世侯，而敌据套自如。
