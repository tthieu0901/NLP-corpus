标题: 大统历法·推步(1)
章节类型: 志
卷数: 1189
URL: https://www.xuges.com/ls/mingshi/2220.htm
原始标题: ·大统历法·推步
段落序号: 49

==================================================

推迟疾限　各置迟次历，以日转限乘之，即得限数。以弦转限累加之，满转中限去之，即各弦望及次朔限。如径求次月，以朔转限加之，亦满转中去之，即得。（又法：视立成中日率，有与迟疾历较小布相近者以减之，余在八百二十已下，即所用限。）
