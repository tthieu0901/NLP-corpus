标题: 后妃传(5)
章节类型: 表
卷数: 40
URL: https://www.xuges.com/ls/mingshi/0040.htm
原始标题: (5)
段落序号: 8

==================================================

初，太祖崩，宫人多从死者。建文、永乐时，相继优恤。若张凤、李衡、赵福、张璧、汪宾诸家，皆自锦衣卫所试百户、散骑带刀舍人进千百户，带俸世袭，人谓之“太祖朝天女户”。历成祖，仁、宣二宗亦皆用殉。景帝以郕王薨，犹用其制，盖当时王府皆然。至英宗遗诏，始罢之。
