标题: 陕西(2)
章节类型: 志
卷数: 1219
URL: https://www.xuges.com/ls/mingshi/2250.htm
原始标题: (2)
段落序号: 41

==================================================

安化（倚。洪武二十四年四月建庆王府。二十六年迁於宁夏卫。元省。洪武中复置。东北有白於山，洛水所出。又城东有东河，西有西河，流合焉，下流为马莲河。又西有黑水河，源出县北之太白山，下流至长武县合於泾河。东北有槐安、北有定边二巡检司。又西南有驿马关、又有灵州、又有大盐池三巡检司，废。）
