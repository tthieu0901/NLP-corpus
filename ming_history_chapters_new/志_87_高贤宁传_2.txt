标题: 高贤宁传
章节类型: 志
卷数: 87
URL: https://www.xuges.com/ls/mingshi/0262.htm
原始标题: 高贤宁
段落序号: 2

==================================================

建文中，贡入太学。燕兵破德州，围济南。贤宁适在围中，不及赴。是时燕兵势甚张，黄子澄等谋遣使议和以怠之。尚宝司丞李得成者，慷慨请行，见燕王城下。王不听，围益急。参政铁铉等百计御之。王射书城中谕降。贤宁作《周公辅成王论》，射城外。王悦其言，为缓攻。相持两月，卒溃去。
