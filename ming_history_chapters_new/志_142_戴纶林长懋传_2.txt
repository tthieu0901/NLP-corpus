标题: 戴纶林长懋传
章节类型: 志
卷数: 142
URL: https://www.xuges.com/ls/mingshi/0444.htm
原始标题: 戴纶林长懋
段落序号: 2

==================================================

仁宗即位，太孙为太子，迁洗马，仍侍讲读。始成祖命太孙习武事，太孙亦雅好之，时出骑射。纶与长懋以太孙春秋方富，不宜荒学问而事游畋，时时进谏。纶又具疏为帝言之。他日，太孙侍，帝问：“宫臣相得者谁也？”太孙以纶对。因出纶奏付之，太孙由此怨纶。
