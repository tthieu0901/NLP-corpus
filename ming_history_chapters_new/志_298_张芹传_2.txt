标题: 张芹传
章节类型: 志
卷数: 298
URL: https://www.xuges.com/ls/mingshi/0852.htm
原始标题: 卷91 张芹
段落序号: 2

==================================================

给事中窦明言事下狱，芹疏救之。帝尝驰马伤，编修王思切谏，坐远戍。芹曰：“彼非谏官尚尔，吾侪可坐视乎！”遂上疏曰：“孟子言：‘从兽无厌谓之荒’。老聃曰：‘驰骋田猎，使人心发狂’。心狂志荒，何事不忘？皆甚言无益有害也。今轻万乘之尊，乘危冒险，万一有不可讳，皇嗣未诞，如宗庙社稷何！”帝不省。
