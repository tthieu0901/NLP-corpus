标题: 张正常传
章节类型: 志
卷数: 979
URL: https://www.xuges.com/ls/mingshi/1792.htm
原始标题: 张正常
段落序号: 3

==================================================

再传至曾孙元吉，年幼，敕其祖母护持，而赠其父留纲为真人，封母高氏为元君。景泰五年入朝，乞给道童四百二十人度牒。濙复为请，许之。寻欲得大真人号，濙为请，又许之。天顺七年再乞给道童三百五十人度牒，礼部尚书姚夔持不可，诏许度百五十人。
