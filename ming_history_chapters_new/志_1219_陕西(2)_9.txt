标题: 陕西(2)
章节类型: 志
卷数: 1219
URL: https://www.xuges.com/ls/mingshi/2250.htm
原始标题: (2)
段落序号: 9

==================================================

陇州（元属巩昌总帅府。延祐四年十一月省州治汧源县入州。）洪武二年来属。（西北有陇山，上有关曰陇关，亦曰大震关，一名故关，有故关大寨巡检司。又有安夷关，亦曰新关。又西有小陇山，一名关山。又西南有岍山，汧水出焉。南有吴山，即吴岳，古文以为岍山。西南有白环谷，白环水出焉。西有弦蒲薮，汭水出焉，下流合於泾水。南有渭水。西南有方山原。又南有陇安、西南有香泉二巡检司。）东南距府百八十里。
