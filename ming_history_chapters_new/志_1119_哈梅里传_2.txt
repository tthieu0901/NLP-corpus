标题: 哈梅里传
章节类型: 志
卷数: 1119
URL: https://www.xuges.com/ls/mingshi/2086.htm
原始标题: 哈梅里
段落序号: 2

==================================================

洪武十三年，都督濮英练兵西凉，请出师略地，开哈梅里之路以通商旅。太祖赐玺书曰：“略地之请，听尔便宜。然将以谋为本，尔慎毋忽。”英遂进兵。兀纳失里惧，遣使纳款。明年五月遣回回阿老丁来朝贡马。诏赐文绮，遣往畏吾儿之地，招谕诸番。
