标题: 皇帝视学仪
章节类型: 志
卷数: 1317
URL: https://www.xuges.com/ls/mingshi/2364.htm
原始标题: ·皇帝视学仪
段落序号: 1

==================================================

《礼》曰：“凡始立学者，必释奠于先圣先师。”周末沦丧，礼废不行。汉明帝始幸辟雍。唐以后，天子视学，始设讲榻。洪武十五年，太祖将幸国子监。议者言，孔子虽圣，乃人臣，礼宜一奠而再拜。太祖不从，命礼部尚书刘仲质定其制。
