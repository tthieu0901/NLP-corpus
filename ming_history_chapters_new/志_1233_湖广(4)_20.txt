标题: 湖广(4)
章节类型: 志
卷数: 1233
URL: https://www.xuges.com/ls/mingshi/2264.htm
原始标题: (4)
段落序号: 20

==================================================

衡阳（倚。弘治十二年，雍王府自四川保宁府迁此，正德二年除。万历二十九年十月建桂王府。南有回雁峰，北有岣嵝峰。衡山之峰七十二，在县者凡七，而二峰最著。东有湘水，又有蒸水自西南流入焉，谓之蒸口。又东北有耒水，注湘，谓之耒口。又东有酃湖。又东有新城县，元末置。洪武十年五月省为新城市，江东巡检司治此。西南有松柏市巡检司。）
