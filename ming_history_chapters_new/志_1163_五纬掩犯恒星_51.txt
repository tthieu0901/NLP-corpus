标题: 五纬掩犯恒星
章节类型: 志
卷数: 1163
URL: https://www.xuges.com/ls/mingshi/2147.htm
原始标题: 五纬掩犯恒星
段落序号: 51

==================================================

天顺元年十二月甲午，犯键闭。丁酉，犯罚。二年正月丁卯，犯建。七月丙申，行太微垣中。九月甲寅，犯斗杓。三年五月庚戌，犯毕。十月甲寅，犯亢。四年七月丁丑，犯右执法。甲申，犯左执法。六年九月乙未，犯轩辕左角。己未，犯左执法。十月己巳，犯进贤。七年九月丁丑，犯斗魁。乙酉，犯狗。八年二月丙午，与岁星同犯垒壁。
