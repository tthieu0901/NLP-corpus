标题: 班军
章节类型: 志
卷数: 1463
URL: https://www.xuges.com/ls/mingshi/2602.htm
原始标题: ·班军
段落序号: 7

==================================================

后二十九年，帝以班军多老弱雇倩，令严饬之。职方主事沈朝焕给班军饷，皆佣诸丐，因言：“班军本处有大粮，到京有行粮，又有盐斤银，所费十余万金，今皆虚冒。请解大粮贮库，有警可召募，有工可雇役。”部议请先申饬，俟大工竣行之。是时专以班军为役夫，番上之初意尽失矣。
