标题: 刑法志(2)
章节类型: 志
卷数: 1468
URL: https://www.xuges.com/ls/mingshi/2615.htm
原始标题: (2)
段落序号: 6

==================================================

一、律称同谋共殴人，以致命伤重，下手者论绞，原谋余人各得其罪。其有两三人共殴一人，各成重伤，难定下手及系造谋主令之人，遇有在监禁毙者，即以论抵。今恤刑官遇有在家病故，且在数年之后者，即将见监下手之人拟从矜宥。是以病亡之躯，而抵殴死之命，殊属纵滥。以后毋得一概准抵。
