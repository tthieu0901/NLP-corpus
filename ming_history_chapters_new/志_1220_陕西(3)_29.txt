标题: 陕西(3)
章节类型: 志
卷数: 1220
URL: https://www.xuges.com/ls/mingshi/2251.htm
原始标题: (3)
段落序号: 29

==================================================

兴安州（元金州，属兴元路。）万历十一年八月更名。二十三年直隶布政司。（旧治汉水北，后迁水南。万历十一年又迁故城南三里许。北有汉水。又西有衡河，亦曰恒河，下流入汉江。东北有乾祐关巡检司，废。）领县六。西北距布政司六百四十里。
