标题: 李维桢传
章节类型: 志
卷数: 835
URL: https://www.xuges.com/ls/mingshi/1557.htm
原始标题: 李维桢
段落序号: 2

==================================================

维桢弱冠登朝，博B闻W强Q记，与同馆许国齐名。馆中为之语曰：“记不得，问老许；做不得，问小李。”维桢为人，乐易阔达，宾客杂进。其文章，弘肆有才气，海内请求者无虚日，能屈曲以副其所望。碑版之文，照耀四裔。门下士招富人大贾，受取金钱，代为请乞，亦应之无倦，负重名垂四十年。然文多率意应酬，品格不能高也。
