标题: 夏良胜传
章节类型: 志
卷数: 211
URL: https://www.xuges.com/ls/mingshi/0687.htm
原始标题: 夏良胜
段落序号: 9

==================================================

姜龙，太仓人，见父《昂传》。孙凤，洛阳人。陆俸，吴县人。周叙，九溪卫人。林大辂，莆田人。蒋山卿，仪真人。皆由进士。山卿游顾璘门，以诗名于时。既杖，凤、俸并谪府同知，叙县丞，大辂州判官，山卿前府都事。世宗立，悉召复故官。凤终副使，俸知府，叙工部尚书，大辂右副都御史巡抚湖广，山卿广西参政。
