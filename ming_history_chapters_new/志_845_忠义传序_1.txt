标题: 忠义传序
章节类型: 志
卷数: 845
URL: https://www.xuges.com/ls/mingshi/1570.htm
原始标题: 卷168 忠义传序
段落序号: 1

==================================================

从古忠臣义士，为国捐生，节炳一时，名垂百世，历代以来，备极表章，尚已。明太祖创业江左，首褒余阙、福寿，以作忠义之气。至从龙将士，或功未就而身亡，若豫章、康郎山两庙及溪笼山功臣庙所祀诸人，爵赠公侯，血食俎豆，侑享太庙，恤录子孙，所以褒厉精忠，激扬义烈，意至远也。
