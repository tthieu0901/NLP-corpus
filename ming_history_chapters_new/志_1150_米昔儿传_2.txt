标题: 米昔儿传
章节类型: 志
卷数: 1150
URL: https://www.xuges.com/ls/mingshi/2124.htm
原始标题: 米昔儿
段落序号: 2

==================================================

正统六年，王锁鲁檀阿失剌福复来贡。礼官言：“其地极远，未有赐例。昔撒马儿罕初贡时，赐予过优，今宜稍损。赐王彩币十表里，纱、罗各三匹，白氁丝布、白将乐布各五匹，洗白布二十匹，王妻及使臣递减。”从之。自后不复至。
