标题: 山西(3)
章节类型: 志
卷数: 1214
URL: https://www.xuges.com/ls/mingshi/2245.htm
原始标题: (3)
段落序号: 2

==================================================

长治（倚。永乐六年，沈王府自沈阳迁此。元上党县。洪武二年省入州。嘉靖八年二月复置，更名。东南有壶关山，旧置壶口关於山下。西南有潞水，即浊漳水，自长子县流入，下流至河南临漳县，合清漳水。又西有蓝水，东流与浊漳水合。）
