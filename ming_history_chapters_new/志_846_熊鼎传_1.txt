标题: 熊鼎传
章节类型: 志
卷数: 846
URL: https://www.xuges.com/ls/mingshi/1577.htm
原始标题: ·熊鼎
段落序号: 1

==================================================

熊鼎，字伯颍，临川人。元末举于乡，长龙溪书院。江西寇乱，鼎结乡兵自守。陈友谅屡胁之，不应。邓愈镇江西，数延见，奇其才，荐之。太祖欲官之，以亲老辞，乃留愈幕府赞军事。母丧除，召至京师，授德清县丞。松江民钱鹤皋反，邻郡大惊，鼎镇之以静。
