标题: 宋晟传
章节类型: 志
卷数: 115
URL: https://www.xuges.com/ls/mingshi/0349.htm
原始标题: 卷38 宋晟
段落序号: 3

==================================================

二十八年六月，从总兵官周兴出开原，至忽剌江。部长西阳哈遁，追至甫答迷城，俘人畜而还。明年拜征南右副将军，讨广西帡幪诸寨苗，擒斩七千余人。又明年，总羽林八卫兵讨平五开、龙里苗。三十一年出镇开平，从燕王出塞，还城万全诸卫。建文改元，仍镇甘肃。
