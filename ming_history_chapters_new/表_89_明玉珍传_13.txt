标题: 明玉珍传
章节类型: 表
卷数: 89
URL: https://www.xuges.com/ls/mingshi/0089.htm
原始标题: 明玉珍
段落序号: 13

==================================================

赞曰：友谅、士诚起刀笔负贩，因乱僣窃，恃其富强，而卒皆败于其所恃。迹其始终成败之故，太祖料之审矣。国珍首乱，反覆无信，然竟获良死，玉珍乘势，割据一隅，僣号二世，皆不可谓非幸也。国珍又名谷珍，盖降后避明讳云。
