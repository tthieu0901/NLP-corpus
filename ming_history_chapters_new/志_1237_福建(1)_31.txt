标题: 福建(1)
章节类型: 志
卷数: 1237
URL: https://www.xuges.com/ls/mingshi/2268.htm
原始标题: ·福建
段落序号: 31

==================================================

大田（府西南。嘉靖十五年二月以尤溪县之大田置，析永安、漳平、德化三县地益之。北有五台山。南有大仙山。东有银瓶山，产银铁。又南有尤溪，自龙岩县流入，又东入尤溪县境。又东南有花桥巡检司。又西南有桃源店巡检司，本属漳平县，后来属。北有英寨、西南有安仁隘二巡检司，后废。）
