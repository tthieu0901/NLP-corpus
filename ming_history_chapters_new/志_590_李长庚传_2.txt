标题: 李长庚传
章节类型: 志
卷数: 590
URL: https://www.xuges.com/ls/mingshi/1226.htm
原始标题: 李长庚
段落序号: 2

==================================================

四十六年，辽东用兵，议行登、莱海运。长庚初言不便，后言：“自登州望铁山西北口，至羊头凹，历中岛、长行岛抵北信口，又历兔儿岛至深井，达盖州，剥运一百二十里，抵娘娘宫，陆行至广宁一百八十里，至辽阳一百六十里，每石费一金。”部议以为便，遂行之。
