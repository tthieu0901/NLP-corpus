标题: 卢学古传
章节类型: 志
卷数: 915
URL: https://www.xuges.com/ls/mingshi/1674.htm
原始标题: 卢学古
段落序号: 1

==================================================

卢学古，夏县人。举人。历承天府同知，摄荆门州事。崇祯十五年十二月，李自成寇荆门，学古誓死守。学正黄州张郊芳、训导黄冈程之奇亦盟诸生于大成殿，佐城守。贼环攻四日，无援，城陷。学古骂贼不绝口，剖腹而死。郊芳、之奇亦不屈死。
