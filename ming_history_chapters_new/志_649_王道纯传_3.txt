标题: 王道纯传
章节类型: 志
卷数: 649
URL: https://www.xuges.com/ls/mingshi/1290.htm
原始标题: 王道纯
段落序号: 3

==================================================

崇祯三年擢御史。疏陈破资格之说，言铨除、举劾、考选，甲乙科太低昂，宜变通，则贤才日广。帝命所司即行，而甲科势重，卒不能返。流贼躏关中，道纯请急振饥民，毋使从贼，报可。已，劾罢光禄卿苏晋、参政张尔基。四年，劾吏部尚书王永光当去者三，不可留者四，不纳。
