标题: 龙在田传
章节类型: 志
卷数: 691
URL: https://www.xuges.com/ls/mingshi/1341.htm
原始标题: 龙在田
段落序号: 5

==================================================

赞曰：马世龙等值边陲多事，奋其勇略，著绩戎行，或捐躯力战，身膏原野，可谓无忝爪牙之任矣。夫摧锋陷敌，宿将犹难，而秦良玉一土舍妇人，提兵裹粮，崎岖转斗，其急公赴义有足多者。彼仗钺临戎，缩朒观望者，视此能无愧乎！
