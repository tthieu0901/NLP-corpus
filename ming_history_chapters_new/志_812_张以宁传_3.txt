标题: 张以宁传
章节类型: 志
卷数: 812
URL: https://www.xuges.com/ls/mingshi/1515.htm
原始标题: 张以宁
段落序号: 3

==================================================

以宁为人洁清，不营财产，奉使往还，补被外无他物。本以《春秋》致高第，故所学尤专《春秋》，多所自得，撰《胡传辨疑》最辨博，惟《春王正月考》未就，寓安南逾半岁，始卒业。元故官来京者，素及以宁名尤重。素长于史，以宁长于经。素宋、元史藁俱失传，而以宁《春秋》学遂行。
