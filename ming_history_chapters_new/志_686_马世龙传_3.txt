标题: 马世龙传
章节类型: 志
卷数: 686
URL: https://www.xuges.com/ls/mingshi/1335.htm
原始标题: 卷153 马世龙
段落序号: 3

==================================================

当是时，承宗统士马十余万，用将校数百人，岁费军储数百万。诸有求于承宗者，率因世龙，不得则大恚。而世龙貌伟，中实怯，忌承宗者多击世龙以撼之。承宗抗辩于朝曰：“人谓其贪淫朘削，臣敢以百口保其必无。”帝以承宗故，不问。
