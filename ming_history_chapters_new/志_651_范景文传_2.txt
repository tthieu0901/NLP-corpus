标题: 范景文传
章节类型: 志
卷数: 651
URL: https://www.xuges.com/ls/mingshi/1292.htm
原始标题: 卷148 范景文
段落序号: 2

==================================================

范景文，字梦章，吴桥人。父永年，南宁知府。景文幼负器识，登万历四十一年进士，授东昌推官。以名节自励，苞苴无敢及其门。岁大饥，尽心振救，阖郡赖之。用治行高等，擢吏部稽勋主事，历文选员外郎，署选事。泰昌时，群贤登进，景文力为多，寻乞假去。
