标题: 贵州(2)
章节类型: 志
卷数: 1251
URL: https://www.xuges.com/ls/mingshi/2282.htm
原始标题: (2)
段落序号: 10

==================================================

瓮安（州西北。本瓮水安抚司，洪武初置。万历二十九年四月改为县，来属。东有草塘安抚司，洪武十七年六月置，又有重安长官司，永乐四年九月置，俱属播州宣慰司，万历二十九年四月俱省入瓮安县。东南有万丈山。西有乌江，县境诸山溪之水皆流合焉。又有黄滩关。东北有飞练堡，有天邦囤，西有西坪等寨。）
