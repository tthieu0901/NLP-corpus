标题: 卜花儿传
章节类型: 志
卷数: 1137
URL: https://www.xuges.com/ls/mingshi/2107.htm
原始标题: ·卜花儿
段落序号: 2

==================================================

永乐十三年，陈诚自西域还，所经哈烈、撒马儿罕、别失八里、俺都淮、八答黑商、迭里迷、沙鹿海牙、赛蓝、渴石、养夷、火州、柳城、土鲁番、盐泽、哈密、达失干、卜花儿凡十七国，悉详其山川、人物、风俗，为《使西域记》以献，以故中国得考焉。宣德七年命李达抚谕西域，卜花儿亦与焉。
