标题: 余珊传
章节类型: 志
卷数: 304
URL: https://www.xuges.com/ls/mingshi/0860.htm
原始标题: ·余珊
段落序号: 5

==================================================

正德间，士大夫寡廉鲜耻，趋附权门，幸陛下起而作之。乃今则前日之去者复来，来者不去。自夫浮沉一世之人擢掌铨衡，首取软美脂韦。重富贵薄名检者，列之有位，致谀佞成风，廉耻道薄。甚者侯伯专纠弹，罢吏议礼乐。市门复开，贾贩仍旧。此风俗之坏，其渐二也。
