标题: 上尊号徽号仪
章节类型: 志
卷数: 1303
URL: https://www.xuges.com/ls/mingshi/2350.htm
原始标题: 上尊号徽号仪
段落序号: 1

==================================================

子无爵父之道。汉高帝感家令之言而尊太公，荀悦非之。晋哀帝欲尊崇皇太妃，江以为宜告显宗之庙，明事不在己。宋、元志俱载皇太后上尊号仪，而不行告庙，非礼也。明制，天子登极，奉母后或母妃为皇太后，则上尊号。其后或以庆典推崇皇太后，则加二字或四字为徽号。世宗时，上两宫皇太后，增至八字。上徽号致词，而上尊号则止进宝册。
