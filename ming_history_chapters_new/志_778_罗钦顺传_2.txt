标题: 罗钦顺传
章节类型: 志
卷数: 778
URL: https://www.xuges.com/ls/mingshi/1461.htm
原始标题: 罗钦顺
段落序号: 2

==================================================

钦顺为学，专力于穷理、存心、知性。初由释氏入，既悟其非，乃力排之，谓：“释氏之明心见性，与吾儒之尽心知性，相似而实不同。释氏之学，大抵有见于心，无见于性。今人明心之说，混于禅学，而不知有千里毫厘之谬。道之不明，将由于此，钦顺有忧焉。”为著《因知记》，自号整庵。年八十三卒，赠太子太保，谥文庄。
