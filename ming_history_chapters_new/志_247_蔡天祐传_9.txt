标题: 蔡天祐传
章节类型: 志
卷数: 247
URL: https://www.xuges.com/ls/mingshi/0761.htm
原始标题: 蔡天祐
段落序号: 9

==================================================

事闻，帝命侍郎李昆赦乱卒。昆为文锦请恤典，不报，久之，文锦父政讼其子守安庆功，礼部为之请，终不许。文锦妻李氏复上疏哀请。帝怒，命执赍疏者治之。副都御史陈洪谟言：“文锦偾事，朝廷戮之可也。假手士卒，传之四方，损国威不小。”复降旨诘责。自是，廷臣不敢言。万历中，始赠右都御史。天启初，追谥忠愍。
