标题: 山东(4)
章节类型: 志
卷数: 1211
URL: https://www.xuges.com/ls/mingshi/2242.htm
原始标题: (4)
段落序号: 2

==================================================

盖州卫（元盖州，属辽阳路。）洪武四年废。五年六月复置。九年十月置卫。二十八年四月，州复废。（东北有石城山。又北有平山，其下有盐场。又东有驻跸山，西滨海，有连云岛，上有关。又东有泥河，南有清河，东南有毕里河，下流皆入於海。又南有永宁监城，永乐七年置。又西北有梁房口关，海运之舟由此入辽河，旁有盐场。又东有石门关。西有盐场。北有铁场。）北距都司二百四十里。
