标题: 魏大中传
章节类型: 志
卷数: 528
URL: https://www.xuges.com/ls/mingshi/1157.htm
原始标题: 魏大中
段落序号: 10

==================================================

次子学濂，有盛名。举崇祯十六年进士。擢庶吉士。明年，李自成逼京师，与同官吴尔壎慷慨有所论建，大学士范景文以闻。庄烈帝特召见两人，将任用之。无何，京师陷，不能死，受贼户部司务职，颓其家声。既而自惭，赋绝命词二章，缢死。去帝殉社稷时四十日矣。
