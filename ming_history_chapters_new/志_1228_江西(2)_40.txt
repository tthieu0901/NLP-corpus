标题: 江西(2)
章节类型: 志
卷数: 1228
URL: https://www.xuges.com/ls/mingshi/2259.htm
原始标题: (2)
段落序号: 40

==================================================

萍乡（府西。元萍乡州，洪武初降为县。东有罗霄山，罗霄水出焉，分二派。东流者为卢溪水，下流为秀江，入宜春县界。西流者入湖广醴陵县界，合渌水。又西有萍川水，亦曰杨岐水，西流经县南，下流合渌水。北有安乐镇、东南有大安里二巡检司。又西有草市巡检司，后迁於插岭关，仍故名。又西有湘东市。东有卢溪镇。）
