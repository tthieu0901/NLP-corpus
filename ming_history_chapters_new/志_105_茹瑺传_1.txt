标题: 茹瑺传
章节类型: 志
卷数: 105
URL: https://www.xuges.com/ls/mingshi/0315.htm
原始标题: 卷34 茹瑺
段落序号: 1

==================================================

洪武中，由监生除承敕郎，历通政使。勤于职，太祖贤之。二十三年拜右副都御史，又试兵部尚书，寻实授，加太子少保。及惠帝即位，改吏部，与黄子澄不相能，刑部尚书暴昭发其赃罪，出掌河南布政司事。寻复召为兵部尚书。
