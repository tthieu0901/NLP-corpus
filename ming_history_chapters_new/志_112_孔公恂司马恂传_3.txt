标题: 孔公恂司马恂传
章节类型: 志
卷数: 112
URL: https://www.xuges.com/ls/mingshi/0335.htm
原始标题: 孔公恂司马恂
段落序号: 3

==================================================

宪宗嗣位，改公恂大理左少卿。公恂言不通法律，乃复少詹事。成化二年上章言兵事，诸武臣哗然，给事御史交章驳之。下狱，谪汉阳知府。未至，丁父忧。服阕，商辂请复建言得罪者官，乃还故秩，涖南京詹事府。久之，卒。
