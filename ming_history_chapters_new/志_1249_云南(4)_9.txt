标题: 云南(4)
章节类型: 志
卷数: 1249
URL: https://www.xuges.com/ls/mingshi/2280.htm
原始标题: (4)
段落序号: 9

==================================================

八百大甸军民宣慰使司（元八百等处宣慰使司。）洪武二十四年六月改置。（东北有南格剌山，下有河，与车里分界。有八百者乃军民宣慰使司，永乐二年四月分八百大甸地置，后废。又有蒙庆宣慰司，元泰定四年闰月置，至正二年四月罢，洪武十五年三月复置府，后废。又有孟绢路，元元统元年置，属八百宣慰司，洪武十五年三月为府，后废。又有木按、孟杰二路，俱元置，洪武十五年三月俱为府，后俱废。）北距布政司三十八程。
