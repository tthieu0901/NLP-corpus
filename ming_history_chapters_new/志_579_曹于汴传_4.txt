标题: 曹于汴传
章节类型: 志
卷数: 579
URL: https://www.xuges.com/ls/mingshi/1213.htm
原始标题: 曹于汴
段落序号: 4

==================================================

崇祯元年，召拜左都御史。振举宪规，约敕僚吏，台中肃然。明年京察，力汰匪类，忠贤余党几尽，仕路为清。温体仁讦钱谦益，下钱千秋法司，讯不得实，体仁以于汴谦益座主也，并讦之。于汴亦发体仁欺罔状。帝终信体仁，谦益竟获罪。
