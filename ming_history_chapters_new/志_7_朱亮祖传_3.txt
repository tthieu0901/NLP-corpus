标题: 朱亮祖传
章节类型: 志
卷数: 7
URL: https://www.xuges.com/ls/mingshi/0140.htm
原始标题: 卷15 朱亮祖
段落序号: 3

==================================================

洪武元年，副征南将军廖永忠由海道取广东。何真降，悉定其地。进取广西，克梧州。元尚书普贤帖木儿战死，遂定郁林、浔、贵诸郡。与平章杨璟会师，攻克靖江。同廖永忠克南宁、象州。广西平。班师，太子帅百官迎劳龙湾。
