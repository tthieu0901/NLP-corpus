标题: 杨镐传
章节类型: 志
卷数: 611
URL: https://www.xuges.com/ls/mingshi/1251.htm
原始标题: 卷142 杨镐
段落序号: 2

==================================================

二十五年春，偕副将李如梅出塞，失部将十人，士卒百六十余人。会朝鲜再用兵，命免镐罪，擢右佥都御史，经略朝鲜军务。镐未至，先奏陈十事，请令朝鲜官民输粟得增秩、授官、赎罪，及乡吏奴丁免役，大氐皆苟且之事。又以朝鲜君臣隐藏储蓄不饷军，劾奏其罪。由是朝鲜多怨。
