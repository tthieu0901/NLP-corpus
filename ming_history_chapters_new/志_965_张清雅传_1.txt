标题: 张清雅传
章节类型: 志
卷数: 965
URL: https://www.xuges.com/ls/mingshi/1760.htm
原始标题: 张清雅
段落序号: 1

==================================================

张清雅，潜山人。家贫，力学养亲。崇祯十年，张献忠来犯。清雅以父年老卧病，守之不去。无何，父卒。敛甫毕，贼入其家，疑棺内藏金银，欲剖视之。清雅据棺哀泣，贼断其手，仆地。幼子超艺年十六，号哭求代。贼复砍之，父子俱死，而棺得不剖。仆云满，具两棺敛之，亦不食死。
