标题: 杨时乔传
章节类型: 志
卷数: 406
URL: https://www.xuges.com/ls/mingshi/1008.htm
原始标题: 杨时乔
段落序号: 6

==================================================

赞曰：古者冢宰统百官，均四海，即宰相之任也。后代政柄始分，至明中叶，旁挠者众矣。严清诸人，清公素履，秉正无亏，彼岂以进退得失动其心哉。孙丕扬创掣签法，虽不能辨材任官，要之无任心营私之弊，苟非其人，毋宁任法之为愈乎！盖与时宜之，未可援古义以相难也。
