标题: 魏呈润传
章节类型: 志
卷数: 601
URL: https://www.xuges.com/ls/mingshi/1239.htm
原始标题: 魏呈润
段落序号: 6

==================================================

良机者，南昌人也，字省之。万历四十四年进士。天启间为御史，尝纠魏忠贤之恶不减汪直、刘瑾。忠贤憾之，以年例迁广东参议。良机方按贵州，不候代而去，遂斥为民。崇祯元年起故官，按宣、大二镇。年满当代，以其敏练，再巡一年。至是，遂为坤劾罢。
