标题: 山西(3)
章节类型: 志
卷数: 1214
URL: https://www.xuges.com/ls/mingshi/2245.htm
原始标题: (3)
段落序号: 27

==================================================

沁州（元属晋宁路。）洪武初，以州治铜鞮县省入。二年直隶行中书省。九年直隶布政司。万历二十三年五月改属汾州府，三十二年仍直隶布政司。（西南有护甲山，涅水出焉。南有铜鞮山。正西有铜鞮水，有二流，一名小漳河，一名西漳河，下流入襄垣县，合浊漳水。）领县二。西北距布政司三百十里。
