标题: 太祖朱元璋纪(2)
章节类型: 表
卷数: 3
URL: https://www.xuges.com/ls/mingshi/0002.htm
原始标题: (2)
段落序号: 7

==================================================

冬十月甲辰，遣起居注吴琳、魏观以币求遗贤于四方。丙午，令百官礼仪尚左。改李善长左相国，徐达右相国。辛亥，祀元臣余阙于安庆，李黼于江州。壬子，置御史台。癸丑，汤和为征南将军，吴祯副之，讨国珍。甲寅，定律令。戊午，正郊社、太庙雅乐。
