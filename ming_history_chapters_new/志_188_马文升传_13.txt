标题: 马文升传
章节类型: 志
卷数: 188
URL: https://www.xuges.com/ls/mingshi/0609.htm
原始标题: 马文升
段落序号: 13

==================================================

孝宗崩，文升承遗诏请汰传奉官七百六十三人，命留太仆卿李纶等十七人，余尽汰之。正德元年，御用监中官王瑞复请用新汰者七人，文升不奉诏。给事中安奎刺得瑞纳贿状，劾之。瑞恚，诬文升抗旨，更下廷议，皆是文升，帝终不听。文升因乞归，不许。
