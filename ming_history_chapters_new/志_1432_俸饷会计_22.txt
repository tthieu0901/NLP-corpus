标题: 俸饷会计
章节类型: 志
卷数: 1432
URL: https://www.xuges.com/ls/mingshi/2566.htm
原始标题: 俸饷会计
段落序号: 22

==================================================

蓟州：主兵，民运银九千馀两，漕粮五万石，京运年例银二十万六千馀两；客兵，屯粮料五万三千馀石，地亩马草折色银万六千馀两，民运银万八千馀两，山东民兵工食银五万六千两，遵化营民壮工食银四千馀两，盐引银万三千馀两，京运年例银二十万八千馀两，抚赏银一万五千两，犒军银一万三千馀两。
