标题: 朱天麟传
章节类型: 志
卷数: 752
URL: https://www.xuges.com/ls/mingshi/1414.htm
原始标题: 朱天麟
段落序号: 8

==================================================

时大兵益逼，孙可望请王赴云南。初，起恒持可望封，天麟及化澄独谓宜许。及可望使至，天麟力请从之。请臣以起恒被杀故，皆不可。天麟乃奉命经略左、右两江土司，以为勤王之助。兵未集，大兵逼南宁，王仓皇出走，天麟扶病从之。明年四月抵广南，王已先驻安龙。天麟病剧，不能入觐，卒于西坂村。
