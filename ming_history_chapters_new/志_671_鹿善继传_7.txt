标题: 鹿善继传
章节类型: 志
卷数: 671
URL: https://www.xuges.com/ls/mingshi/1318.htm
原始标题: 鹿善继
段落序号: 7

==================================================

赞曰：士大夫致政里居，无封疆民社之责，可逊迹自全，非以必死为勇也。然而慷慨捐躯，冒白刃而不悔，湛宗覆族，君子哀之。岂非名义所在，有重于生者乎！气节凛然，要于自遂其志。其英风义烈，固不可泯没于宇宙间矣。
