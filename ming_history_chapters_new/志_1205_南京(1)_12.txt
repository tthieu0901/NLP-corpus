标题: 南京(1)
章节类型: 志
卷数: 1205
URL: https://www.xuges.com/ls/mingshi/2236.htm
原始标题: ·南京
段落序号: 12

==================================================

凤阳（倚。洪武七年八月析临淮县地置，为府治。十一年又割虹县地益之。北滨淮，南有镆铘山，西濠水出焉。又西南有皇陵城，洪武二年置卫。西北有长淮关，洪武六年置长淮卫於此。东北有洪塘湖屯田守御千户所，洪武十一年置。）
