标题: 太祖朱元璋纪(4)
章节类型: 表
卷数: 5
URL: https://www.xuges.com/ls/mingshi/0004.htm
原始标题: (4)
段落序号: 23

==================================================

秋七月戊戌，禁内官预外事，敕诸司毋通内官监文移。癸丑，诏百官迎养父母者，官给舟车。丁巳，免畿内今年田租之半。庚申，录囚。壬戌，盱贻人献天书，斩之。八月丙寅，河决开封。壬申，决杞县，遣官塞之。己丑，蠲河南诸省逋赋。
