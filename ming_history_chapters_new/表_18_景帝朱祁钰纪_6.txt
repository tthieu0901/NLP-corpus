标题: 景帝朱祁钰纪
章节类型: 表
卷数: 18
URL: https://www.xuges.com/ls/mingshi/0017.htm
原始标题: 7.景帝朱祁钰纪
段落序号: 6

==================================================

夏四月丙子，广东都指挥李升、何贵帅兵捕海贼，战死。辛巳，瓦剌寇大同，官军击却之。丁亥，保定伯梁珤代王骥讨贵州叛苗。戊子，大理寺丞李茂录囚南京，考黜百司，访军民利病。丙申，瓦剌寇雁门。己亥，都督同知刘安充总兵官，练兵于保定、真定及涿、易、通三州，佥都御史曹泰参赞军务。庚子，振山东饥。辛丑，振畿内被寇州县。癸卯，瓦剌寇大同，郭登击却之。
