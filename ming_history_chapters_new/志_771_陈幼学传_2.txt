标题: 陈幼学传
章节类型: 志
卷数: 771
URL: https://www.xuges.com/ls/mingshi/1450.htm
原始标题: 陈幼学
段落序号: 2

==================================================

万历十七年进士。授确山知县。政务惠民，积粟万二千石以备荒，垦莱田八百余顷，给贫民牛五百余头，核黄河退地百三十余顷以赋民。里妇不能纺者，授纺车八百余辆。置屋千二百余间，分处贫民。建公廨八十间，以居六曹吏，俾食宿其中。节公费六百余两，代正赋之无征者。栽桑榆诸树三万八千余株，开河渠百九十八道。
