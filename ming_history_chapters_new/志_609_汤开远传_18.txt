标题: 汤开远传
章节类型: 志
卷数: 609
URL: https://www.xuges.com/ls/mingshi/1248.htm
原始标题: 汤开远
段落序号: 18

==================================================

十年正月，讨平舞阳大盗杨四。论功当进秩，总理王家祯复荐之。乃擢按察佥事，监安、庐二郡军。其年冬，太子将出阁。奏言：“陛下言教不如身教。请谨幽独，恤民穷，优大臣，容直谏，宽拙吏，薄货财，疏滞狱，俾太子得习见习闻，为他日出治临民之本。”帝深纳之。
