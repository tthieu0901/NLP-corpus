标题: 陈真晟传
章节类型: 志
卷数: 780
URL: https://www.xuges.com/ls/mingshi/1464.htm
原始标题: 陈真晟
段落序号: 2

==================================================

过南昌，张元祯止之宿，与语，大推服曰：“斯道自程、朱以来，惟先生得其真。如康斋者，不可见，亦不必见也。”遂归闽，潜思静坐，自号漳南布衣。卒于成化十年，年六十四。真晟学无师承，独得于遗经之中。自以僻处海滨，出而访求当世学者，虽未与与弼相证，要其学颇似近之。
