标题: 黄绍杰传
章节类型: 志
卷数: 605
URL: https://www.xuges.com/ls/mingshi/1243.htm
原始标题: 黄绍杰
段落序号: 2

==================================================

崇祯元年，考选给事中。需次，劾罢奄党南京御史李时馨、徐复阳。补授兵科。五年，蓟辽总督曹文衡与监视中官邓希诏相讦。绍杰言：“文衡烈士，受内臣指摘，何颜立三军上。希诏内竖，讦边臣辱国，大不便。宜亟更文衡而罢希诏。”帝不听。久之，文衡以闲住去，绍杰迁刑科左给事中。
