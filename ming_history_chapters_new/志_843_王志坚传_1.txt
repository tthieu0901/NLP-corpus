标题: 王志坚传
章节类型: 志
卷数: 843
URL: https://www.xuges.com/ls/mingshi/1567.htm
原始标题: 王志坚
段落序号: 1

==================================================

王志坚，字弱生，昆山人。父临亨，进士。杭州知府。志坚举万历三十八年进士，授南京兵部主事，迁员外郎、郎中。暇日要同舍郎为读史社，撰《读史商语》。迁贵州提学佥事，不赴，乞侍养归。天启二年起督浙江驿传，奔母丧归。崇祯四年复以佥事督湖广学政，礼部推为学政第一。六年卒于官。
