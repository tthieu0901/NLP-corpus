标题: 沈廷扬传
章节类型: 志
卷数: 731
URL: https://www.xuges.com/ls/mingshi/1392.htm
原始标题: 沈廷扬
段落序号: 5

==================================================

及京师陷，福王命廷扬以海舟防江。寻命兼理饷务，馈江北诸军。南京失守，走还乡里。后航海至舟山，依黄斌卿。唐王在福建，授兵部右侍郎，总督水师。鲁王授官亦如之。鲁王航海之明年，廷扬督舟师北上，抵福山，次鹿苑。夜分飓风大作，舟胶于沙，为大清兵所执。谕之降，不从，乃就戮。
