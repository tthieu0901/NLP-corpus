标题: 大统历法·推步(4)
章节类型: 志
卷数: 1192
URL: https://www.xuges.com/ls/mingshi/2223.htm
原始标题: (4)
段落序号: 28

==================================================

推南北定差　置南北凡差，以距午定分乘之，如半昼分而一，以减凡差，余为南北定差。若凡差数少，即反减之。盈初缩末食在正交为减，中交为加。缩初盈末，食在正交为加，中交为减。如系凡差反减而得者，则其加减反是。
