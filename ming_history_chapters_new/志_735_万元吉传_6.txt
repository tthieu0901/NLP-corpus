标题: 万元吉传
章节类型: 志
卷数: 735
URL: https://www.xuges.com/ls/mingshi/1396.htm
原始标题: 万元吉
段落序号: 6

==================================================

乞究前事之失，为后事之师，以宽为体，以严为用。盖崇简易、推真诚之谓宽，而滥赏纵罪者非宽；辨邪正、综名实之谓严，而钩距索隐者非严。宽严得济，任议乃合。仍请于任事之人，严核始进，宽期后效，无令行间再踵藏垢，边才久借然灰，收之以严，然后可任之以宽也。诏褒纳之。
