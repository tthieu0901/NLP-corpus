标题: 张光前传
章节类型: 志
卷数: 520
URL: https://www.xuges.com/ls/mingshi/1149.htm
原始标题: 张光前
段落序号: 3

==================================================

光前操行清严，峻却请谒。知县石三畏赃私狼籍，得奥援，将授台谏，光前出之为王官，其党咸侧目。明年，光前兄右布政使光缙治兵遵化，为奄党门克新所劾，亦削籍。兄弟并以忤奄去，见称于世。崇祯元年，起光禄少卿，不赴。三年，起太常。已，进大理少卿。累疏乞休，及家而卒。
