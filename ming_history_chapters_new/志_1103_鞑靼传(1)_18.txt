标题: 鞑靼传(1)
章节类型: 志
卷数: 1103
URL: https://www.xuges.com/ls/mingshi/2068.htm
原始标题: ·鞑靼
段落序号: 18

==================================================

明年秋，边将言阿鲁台将入寇。帝曰：“彼意朕必不复出，当先驻塞下待之。”遂部分宁阳侯陈懋为先锋，至宿嵬山不见敌，遇王子也先土干率妻子部属来降。帝封为忠勇王，赐姓名曰金忠。忠勇王至京师，数请击敌自效。帝曰：“姑待之。”
