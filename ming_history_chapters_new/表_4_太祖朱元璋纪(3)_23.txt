标题: 太祖朱元璋纪(3)
章节类型: 表
卷数: 4
URL: https://www.xuges.com/ls/mingshi/0003.htm
原始标题: (3)
段落序号: 23

==================================================

十一年春正月甲戌，封皇子椿为蜀王，柏湘王，桂豫王，模汉王，植卫王。改封吴王橚为周王。己卯，进封汤和信国公。是月，徵天下布政使及知府来朝。二月，指挥胡渊平茂州蛮。三月壬午，命奏事毋关白中书省。是月，第来朝官为三等。
