标题: 李化龙传
章节类型: 志
卷数: 424
URL: https://www.xuges.com/ls/mingshi/1037.htm
原始标题: 李化龙
段落序号: 15

==================================================

赞曰：哱拜一降人耳，虽假以爵秩，而凭藉未厚。仓猝发难，据镇城，联外寇，边鄙为之骚然，武备之弛，有由来矣。杨应龙恶稔贯盈，自速殄灭。然盘踞积久，地形险恶，非师武臣力，奏绩岂易言哉！李化龙之功可与韩雍、项忠相埒，较宁夏之役，难易悬殊矣。
