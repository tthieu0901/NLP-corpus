标题: 陕西(3)
章节类型: 志
卷数: 1220
URL: https://www.xuges.com/ls/mingshi/2251.htm
原始标题: (3)
段落序号: 25

==================================================

兰州（元属巩昌总帅府。）洪武二年九月降为县，来属。成化十三年九月复为州。（建文元年，肃王府自甘州卫迁此。南有皋兰山。北滨大河，所谓金城河也，湟水自西，洮水、阿干河俱自南，先后流入焉。又西南有漓水，合於洮水。北有金城关，下有镇远浮桥，有河桥巡检司。西北有京玉关，南有阿干镇关。西南有凤林关。）南距府二百十里。领县一：
