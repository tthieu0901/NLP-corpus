标题: 赵世卿传
章节类型: 志
卷数: 379
URL: https://www.xuges.com/ls/mingshi/0971.htm
原始标题: 赵世卿
段落序号: 4

==================================================

三十二年，苏、松税监刘成以水灾请暂停米税。帝以岁额六万，米税居半，不当尽停，今以四万为额。世卿上言：“乡者既免米税，旋复再征，已失大信于天下。今成欲免税额之半，而陛下不尽从，岂恻隐一念，貂榼尚存，而陛下反漠然不动心乎？”不报。
