标题: 金国凤传
章节类型: 志
卷数: 700
URL: https://www.xuges.com/ls/mingshi/1352.htm
原始标题: 卷155 金国凤
段落序号: 2

==================================================

当松山被围，巡抚方一藻议遣兵救援，诸将莫敢应。独副将杨振请行，至吕洪山遇伏，一军尽覆。振被执，令往松山说降。未至里许，踞地南向坐，语从官李禄曰：“为我告城中人坚守，援军即日至矣。”禄诣城下致振语，城中守益坚。振、禄皆被杀。事闻，命优恤。
