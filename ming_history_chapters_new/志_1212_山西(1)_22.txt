标题: 山西(1)
章节类型: 志
卷数: 1212
URL: https://www.xuges.com/ls/mingshi/2243.htm
原始标题: ·山西
段落序号: 22

==================================================

繁峙（州东。元坚州。洪武二年改为繁峙县。八年二月来属。旧治在县南，成化三年二月移治东义村。万历十四年十二月徙於河北之石龙岗。东北有秦戏山，滹沱河所出也，回环千三百七十里，至北直静海县入海。又北有茹越口、东北有北楼口、东有平刑岭三巡检司，后俱废。又东有郎岭关城，洪武十七年筑。）
