标题: 王养正传
章节类型: 志
卷数: 739
URL: https://www.xuges.com/ls/mingshi/1400.htm
原始标题: 王养正
段落序号: 3

==================================================

域，字元寿，松江华亭人。举于乡，授宿州学正。流贼至，佐有司捍御有功。屡迁工部主事，榷税芜湖。都城陷，诸榷税者多以自入。域叹曰：“君父遭非常祸，臣子反因以为利邪！”悉归之南京户部。寻由郎中迁建昌知府。城破，械至南昌，与允浩、夏隆同日死。
