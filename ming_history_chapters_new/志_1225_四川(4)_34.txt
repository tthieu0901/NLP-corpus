标题: 四川(4)
章节类型: 志
卷数: 1225
URL: https://www.xuges.com/ls/mingshi/2256.htm
原始标题: (4)
段落序号: 34

==================================================

永宁宣抚司（元永宁路。）洪武七年为永宁长官司。八年正月升宣抚司。天启三年废，地属叙州府。（故城在西。洪武十五年迁於今治。东南有狮子山。西北有青山。南有永宁河，东北流经泸州境，入於大江。又东南有赤水河。东有鱼浮关，洪武四年置。）领长官司二。距布政司千八百里。
