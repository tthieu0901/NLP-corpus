标题: 总兵官
章节类型: 志
卷数: 1424
URL: https://www.xuges.com/ls/mingshi/2540.htm
原始标题: ·总兵官
段落序号: 5

==================================================

镇守辽东总兵官一人，旧设，驻广宁。隆庆元年，令冬月移驻河东辽阳适中之地，调度防御，应援海州、沈阳。协守副总兵一人，（辽阳副总兵旧为分守，嘉靖四十五年改为协守，驻辽阳城，节制开原、海州、险山、沈阳等处。）分守参将五人。（曰开原参将，曰锦义右参将，曰海盖右参将，曰宁远参将，曰宽奠堡参将。）游击将军八人，守备五人，坐营中军官一人，备御十九人。
