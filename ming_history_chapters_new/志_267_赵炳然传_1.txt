标题: 赵炳然传
章节类型: 志
卷数: 267
URL: https://www.xuges.com/ls/mingshi/0796.htm
原始标题: 赵炳然
段落序号: 1

==================================================

赵炳然，字子晦，剑州人。嘉靖十四年进士。除新喻知县。征拜御史。与给事中李文进核宣、大、山西兵饷。劾前后督抚樊继祖、史道，监司杨锐，指挥冯世彪等一百七十七人侵冒罪，坐谪有差。条上备边十二事。历按云南、浙江。擢大理寺丞，进少卿。寻改右佥都御史，巡抚湖广。进左副都御史，协理院事。
