标题: 高谷传
章节类型: 志
卷数: 162
URL: https://www.xuges.com/ls/mingshi/0503.htm
原始标题: 卷52 高谷
段落序号: 1

==================================================

高谷，字世用，扬州兴化人。永乐十三年进士，选庶吉土，授中书舍人。仁宗即位，改春坊司直郎，寻迁翰林侍讲。英宗即位，开经筵，杨士奇荐谷及苗衷、马愉、曹鼐四人侍讲读。正统十年由侍讲学士进工部右侍郎，入内阁典机务。
