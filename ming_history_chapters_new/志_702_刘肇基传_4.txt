标题: 刘肇基传
章节类型: 志
卷数: 702
URL: https://www.xuges.com/ls/mingshi/1354.htm
原始标题: 刘肇基
段落序号: 4

==================================================

乙邦才，青州人。崇祯中，以队长击贼于河南、江北间。大将黄得功与贼战霍山，单骑逐贼，陷淖中。贼围而射之，马毙，得功徒步斗。天将暮，仅余二矢。邦才大呼冲贼走，得功乃得出。邦才授以己马，分矢与之，且走且射，殪追骑十余人，始得及其军。得功自是知邦才。
