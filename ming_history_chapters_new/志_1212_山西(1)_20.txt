标题: 山西(1)
章节类型: 志
卷数: 1212
URL: https://www.xuges.com/ls/mingshi/2243.htm
原始标题: ·山西
段落序号: 20

==================================================

代州洪武二年降为县。八年二月复升为州。（句注山在西，亦名西陉，亦曰雁门山，其北为雁门关，有雁门守御千户所，洪武十二年十月置。又於关北置广武营城。又东有夏屋山，一名下壶。又南有滹沱河，源自繁峙入州界，西南流经崞、忻、定襄，又东经五台、盂，入真定界。又北有太和岭、水勤口二巡检司，后俱废。）西南距府三百五十里。领县三：
