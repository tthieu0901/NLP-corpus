标题: 张三丰传
章节类型: 志
卷数: 974
URL: https://www.xuges.com/ls/mingshi/1782.htm
原始标题: ·张三丰
段落序号: 1

==================================================

张三丰，辽东懿州人，名全一，一名君宝，三丰其号也。以其不饰边幅，又号张邋遢。颀而伟，龟形鹤背，大耳圆目，须髯如戟。寒暑惟一衲一蓑，所啖，升斗辄尽，或数日一食，或数月不食。尽经目不忘，游处无恒，或云能一日千里。善嬉谐，旁若无人。
