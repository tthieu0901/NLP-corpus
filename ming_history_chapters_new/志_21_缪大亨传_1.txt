标题: 缪大亨传
章节类型: 志
卷数: 21
URL: https://www.xuges.com/ls/mingshi/0159.htm
原始标题: 缪大亨
段落序号: 1

==================================================

缪大亨，定远人。初纠义兵，为元攻濠，不克，元兵溃。大亨独以众二万人与张知院屯横涧山，固守月余。太祖以计夜袭其营，破之，大亨与子走免。比明，复收散卒，列阵以待。太祖遣其叔贞谕降之，命将所部从征，数有功，擢元帅。总兵取扬州，克之。降青军元帅张明鉴。
