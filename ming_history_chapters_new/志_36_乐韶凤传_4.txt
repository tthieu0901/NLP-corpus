标题: 乐韶凤传
章节类型: 志
卷数: 36
URL: https://www.xuges.com/ls/mingshi/0190.htm
原始标题: 乐韶凤
段落序号: 4

==================================================

明年，帝以旧韵出江左，多失正，命与廷臣参考中原雅音正之。书成，名《洪武正韵》。又命孝陵寝朔望祭祀及登坛脱舄诸礼议，皆详稽故实。俱从之。寻病免。未几，复起为祭酒。奉诏定皇太子与诸王往复书劄礼，考据精详，屡被褒答。
