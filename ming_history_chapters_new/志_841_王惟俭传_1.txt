标题: 王惟俭传
章节类型: 志
卷数: 841
URL: https://www.xuges.com/ls/mingshi/1565.htm
原始标题: 王惟俭
段落序号: 1

==================================================

王惟俭，字损仲，祥符人。万历二十三年进士。授濰县知县，迁兵部职方主事。三十年春，辽东总兵官马林以忤税使高淮被逮，兵部尚书田乐等救之。帝怒，责职方不推代者，空司而逐，惟俭亦削籍归。家居二十年，光宗立，起光禄丞。三迁大理少卿。
