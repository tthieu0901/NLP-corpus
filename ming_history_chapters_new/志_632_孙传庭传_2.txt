标题: 孙传庭传
章节类型: 志
卷数: 632
URL: https://www.xuges.com/ls/mingshi/1272.htm
原始标题: 孙传庭
段落序号: 2

==================================================

崇祯八年秋，始迁验封郎中，超迁顺天府丞。陕西巡抚甘学阔不能讨贼，秦之士大夫哗于朝，乃推边才用传庭，以九年三月受代。传庭莅秦，严征发期会，一从军兴法。秦人爱之不如总督洪承畴，然其才自足办贼。贼首整齐王据商、雒，诸将不敢攻，檄副将罗尚文击斩之。
