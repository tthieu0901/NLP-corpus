标题: 谢定住传
章节类型: 志
卷数: 954
URL: https://www.xuges.com/ls/mingshi/1727.htm
原始标题: 谢定住
段落序号: 1

==================================================

谢定住，大同广昌人。年十二，家失牛。母抱幼子追逐，定住随母后。虎跃出噬其母，定住奋前击之，虎逸去。取弟抱之，扶母行。虎复追啮母颈，定住再击之，虎复去。行数武，虎还啮母足。定住复取石击，虎乃舍去，母子三人并全。永乐十二年，帝召见嘉奖，赐米十石、钞二百锭，旌其门。
