标题: 四川(1)
章节类型: 志
卷数: 1222
URL: https://www.xuges.com/ls/mingshi/2253.htm
原始标题: ·四川
段落序号: 39

==================================================

昭化（府西北。元属广元路。洪武十年五月省入广元州。十三年十一月复置，属府。西南有长宁山，有白卫岭。又西有九曲山。东有嘉陵江，其津口曰桔柏津，渡口关在焉。北有白水，自陕西文县流入，亦曰葭萌水，合於嘉陵江。又北有马鸣阁，又有石柜阁。）
