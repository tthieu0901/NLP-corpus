标题: 直省水利志(3)
章节类型: 志
卷数: 1449
URL: https://www.xuges.com/ls/mingshi/2588.htm
原始标题: (3)
段落序号: 13

==================================================

巡抚都御史王珣言：“宁夏古渠三道，东汉、中唐并通。惟西一渠傍山，长三百馀里，广二十馀丈，两岸危峻，汉、唐旧迹俱堙。宜发卒浚凿，引水下流。即以土筑东岸，建营堡屯兵以遏寇冲。请帑银三万两，并灵州六年盐课，以给其费。”又请於灵州金积山河，开渠灌田，给军民佃种。并从之。
