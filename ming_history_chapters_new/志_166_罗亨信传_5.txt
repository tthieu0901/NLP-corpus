标题: 罗亨信传
章节类型: 志
卷数: 166
URL: https://www.xuges.com/ls/mingshi/0511.htm
原始标题: 卷55 罗亨信
段落序号: 5

==================================================

当是时，车驾既北，寇骑日薄城下，关门左右皆战场。亨信与总兵杨洪以孤城当其冲，外御强寇，内屏京师。洪既入卫，又与朱谦共守，劳绩甚著。着兜鍪处，颠发尽秃。景帝即位，进左副都御史。明年，年七十有四矣，乞致仕。许之。归八年，卒于家。
