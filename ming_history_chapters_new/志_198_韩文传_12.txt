标题: 韩文传
章节类型: 志
卷数: 198
URL: https://www.xuges.com/ls/mingshi/0642.htm
原始标题: 卷69 韩文
段落序号: 12

==================================================

陈仁，字子居，莆田人。成化末进士。弘治中，官户部郎中。阙里先圣庙灾，疏请修省。陕西进古玺，仁抗疏斥其伪。诏召番僧领占竹于四川，仁疏谏。又请复建文忠臣方孝孺等官。多格不行。正德初，瑾以赝银事坐尚书文罪，仁并谪。后瑾诛，累擢至浙江右布政使。
