标题: 广西(1)
章节类型: 志
卷数: 1242
URL: https://www.xuges.com/ls/mingshi/2273.htm
原始标题: ·广西
段落序号: 20

==================================================

永安州（元立山县，属府。）洪武十八年废为立山乡，属荔浦县。成化十三年二月置州，曰永安，属桂林府。弘治三年九月改为长官司。五年复为州，来属。（东有蒙山，下有蒙水。南有古眉寨土巡检司。北有群峰寨土巡检司，后迁州西北杜莫寨，又迁州北猫儿堡。东南有仙回营，万历中置。）东北距府百二十里。
