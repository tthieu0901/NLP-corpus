标题: 刑法志(3)
章节类型: 志
卷数: 1469
URL: https://www.xuges.com/ls/mingshi/2616.htm
原始标题: (3)
段落序号: 8

==================================================

明制充军之律最严，犯者亦最苦。亲族有科敛军装之费，里递有长途押解之扰。至所充之卫，卫官必索常例。然利其逃走，可干没口粮，每私纵之。其后律渐弛，发解者不能十一。其发极边者，长解辄贿兵部，持勘合至卫，虚出收管，而军犯顾在家偃息云。
