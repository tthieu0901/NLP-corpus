标题: 王纪杨东明传
章节类型: 志
卷数: 509
URL: https://www.xuges.com/ls/mingshi/1134.htm
原始标题: 王纪杨东明
段落序号: 9

==================================================

杨东明，字启修，虞城人。官给事中。请定国本，出阁豫教，早朝勤政，酌宋应昌、李如松功罪之平。上《河南饥民图》，荐寺丞钟化民往振。掌吏科，协孙丕扬主大计。后以劾沈思孝，思孝与相诋，贬三官为陕西布政司照磨。里居二十六年。光宗立，起太常少卿。天启中，累迁刑部右侍郎。既归，遂卒。崇祯初，赠刑部尚书。
