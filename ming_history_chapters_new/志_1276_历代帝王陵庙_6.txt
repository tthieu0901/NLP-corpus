标题: 历代帝王陵庙
章节类型: 志
卷数: 1276
URL: https://www.xuges.com/ls/mingshi/2315.htm
原始标题: ·历代帝王陵庙
段落序号: 6

==================================================

永乐迁都，帝王庙遣南京太常寺官行礼。嘉靖九年，罢历代帝王南郊从祀。令建历代帝王庙于都城西，岁以仲春秋致祭。后并罢南京庙祭。十年春二月，庙未成，躬祭历代帝王于文华殿，凡五坛，丹陛东西名臣四坛。礼部尚书李时言：“旧仪有赐福胙之文。赐者自上而下之义，惟郊庙社稷宜用。历代帝王，止宜云答。”诏可。
