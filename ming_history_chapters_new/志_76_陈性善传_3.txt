标题: 陈性善传
章节类型: 志
卷数: 76
URL: https://www.xuges.com/ls/mingshi/0241.htm
原始标题: 陈性善
段落序号: 3

==================================================

燕师起，改副都御史，监诸军。灵璧战败，与大理丞彭与明、钦天监副刘伯完等皆被执。已，悉纵还。性善曰：“辱命，罪也，奚以见吾君？”朝服跃马入于河以死。余姚黄墀、陈子方与性善友，亦同死。燕王入京师，诏追戮性善，徙其家于边。
