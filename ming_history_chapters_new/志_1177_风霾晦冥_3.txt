标题: 风霾晦冥
章节类型: 志
卷数: 1177
URL: https://www.xuges.com/ls/mingshi/2202.htm
原始标题: 风霾晦冥
段落序号: 3

==================================================

成化六年二月丁丑，开封昼晦如夜，黄霾蔽天。三月辛巳，雨霾昼晦。九年三月癸未，济南诸府狂风昼晦，咫尺莫辨。二十一年三月戊子，大名风霾，自辰迄申，红黄满空，俄黑如夜。已而雨沙，数日乃止。京师自正月至三月，风霾不雨。
