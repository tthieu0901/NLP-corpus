标题: 鹿善继传
章节类型: 志
卷数: 671
URL: https://www.xuges.com/ls/mingshi/1318.htm
原始标题: 鹿善继
段落序号: 3

==================================================

天启元年，辽阳陷，以才改兵部职方主事。大学士孙承宗理兵部事，推心任之。及阅视关门，以善继从。出督师，复表为赞画。布衣羸马，出入亭障间，延见将卒相劳苦，拓地四百里，收复城堡数十，承宗倚之若左右手。在关四年，累进员外郎、郎中。承宗谢事，善继亦告归。
