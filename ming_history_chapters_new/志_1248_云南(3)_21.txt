标题: 云南(3)
章节类型: 志
卷数: 1248
URL: https://www.xuges.com/ls/mingshi/2279.htm
原始标题: (3)
段落序号: 21

==================================================

永昌军民府（元永昌府，属大理路。）洪武十五年三月属布政司。十八年二月兼置金齿卫，属都司。二十三年十二月省府，升卫为金齿军民指挥使司。嘉靖元年十月罢军民司，止为卫，复置永昌军民府。领州一，县二，安抚司四，长官司三。东距布政司千二百里。
