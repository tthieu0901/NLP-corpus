标题: 黄河志(2)
章节类型: 志
卷数: 1434
URL: https://www.xuges.com/ls/mingshi/2568.htm
原始标题: (2)
段落序号: 2

==================================================

十四年，河决开封，坏护城堤五十丈。巡抚河南都御史李衍言：“河南累有河患，皆下流壅塞所致。宜疏开封西南新城地，下抵梁家浅旧河口七里壅塞，以泄杏花营上流。又自八角河口直抵南顿，分导散漫，以免祥符、鄢陵、睢、陈、归德之灾。乃敕衍酌行之。明年正月迁荥泽县治以避水，而开封堤不久即塞。
