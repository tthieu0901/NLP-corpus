标题: 赵志皋传
章节类型: 志
卷数: 371
URL: https://www.xuges.com/ls/mingshi/0957.htm
原始标题: 赵志皋
段落序号: 2

==================================================

十九年秋，申时行谢政，荐志皋及张位自代。遂进礼部尚书兼东阁大学士，入参机务。明年春，王家屏罢，王锡爵召未到，志皋暂居首辅。会宁夏变起，兵事多所咨决。主事岳元声疏论锡爵，中言当事者变乱倾危，为主事诸寿贤、给事中许弘纲所驳。志皋再辨，帝皆不问。
