标题: 中宫为父祖丧仪
章节类型: 表
卷数: 135
URL: https://www.xuges.com/ls/mingshi/2406.htm
原始标题: 中宫为父祖丧仪
段落序号: 1

==================================================

凡中宫父母薨，讣报太常寺，转报内使监。前期，设荐于别殿东壁下，为皇后举哀位及内命妇以下哭位。皇后出诣别殿，内使监令奏：“考某官以某月某日薨”，母则云“妣某夫人”，祖考、妣同。皇后哭，内命妇以下皆哭尽哀。皇后问故，又哭尽哀。乃素服，内命妇皆素服，止哭，还宫。
