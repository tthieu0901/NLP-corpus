标题: 朱国祚朱国祯传
章节类型: 志
卷数: 503
URL: https://www.xuges.com/ls/mingshi/1128.htm
原始标题: 朱国祚朱国祯
段落序号: 3

==================================================

陕西狄道山崩，其南涌小山五，国祚请修省。社稷坛枯树生烟，复陈安人心、收人望、通下情、清滥狱四事。云南巡抚陈用宾进土物，国祚劾之。寻转左侍郎，改吏部。御史汤兆京劾其纵酒逾检，帝不问，国祚遂引疾归。
