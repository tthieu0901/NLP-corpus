标题: 直省水利志(4)
章节类型: 志
卷数: 1450
URL: https://www.xuges.com/ls/mingshi/2589.htm
原始标题: (4)
段落序号: 14

==================================================

前都御史海瑞力破群议，挑自上海江口宋家桥至嘉定艾祁八十里，幸尚通流。自艾祁至昆山慢水港六十馀里，则俱涨滩，急宜开浚，计浅九千五百馀丈，阔二十丈。此江一开，太湖直入於海，滨江诸渠得以引流灌田，青浦积荒之区俱可开垦成熟矣。”
