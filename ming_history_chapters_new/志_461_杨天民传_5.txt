标题: 杨天民传
章节类型: 志
卷数: 461
URL: https://www.xuges.com/ls/mingshi/1078.htm
原始标题: 杨天民
段落序号: 5

==================================================

二十九年五月，天民复偕同官上言，请早定国本。帝大怒，谪天民及王士昌杂职，余夺俸一年，以士昌亦给事礼科也。时御史周盘等公疏请，亦夺俸。天民得贵州永从典史。至十月，帝迫廷议，始立东宫，而天民等卒不召。天民幽愤卒。
