标题: 回回历法(1)
章节类型: 志
卷数: 1196
URL: https://www.xuges.com/ls/mingshi/2227.htm
原始标题: ·回回历法
段落序号: 11

==================================================

求月分闰日（朔之馀日。） 
置西域岁前积年，减一，以一百三十一年乘之，（总数乘。）内加一百九十四，（闰应。）以三十为法屡减之，馀在十九已上，（闰限。）其年月分有闰闰已下则无。於除得之数，满七去之，馀即所求年第一月一日七曜。
