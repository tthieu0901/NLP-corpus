标题: 汤礼敬传
章节类型: 志
卷数: 204
URL: https://www.xuges.com/ls/mingshi/0670.htm
原始标题: 汤礼敬
段落序号: 4

==================================================

王涣，字时霖，象山人。弘治九年进士。由长乐知县征授御史。正德元年，应诏条上应天要道五事，语多斥宦官。明年出视山海诸关，以病谢事未行。盗发其部内，都御史刘宇承瑾指劾涣失报。逮下诏狱，杖之，斥为民。瑾败，复官致仕。
