标题: 霍维华传
章节类型: 志
卷数: 1008
URL: https://www.xuges.com/ls/mingshi/1869.htm
原始标题: 霍维华
段落序号: 9

==================================================

又有李恒茂者，邢台人。为礼科给事中，荐呈秀复官，与深相得。劾罢侍郎扶克俭、太仆少卿孙之益、太常少卿庄钦邻，皆不附忠贤者也。恒茂、鲁生、蕃日走吏、兵二部，交通请托，时人为之语曰：“官要起，问三李。”后忽与呈秀交恶，削籍归。忠贤败，起故官，为御史邹毓祚劾罢。逆案既定。鲁生遣戍，蕃、恒茂赎徒为民。
