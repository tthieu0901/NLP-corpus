标题: 湖广(5)
章节类型: 志
卷数: 1234
URL: https://www.xuges.com/ls/mingshi/2265.htm
原始标题: (5)
段落序号: 55

==================================================

永顺军民宣慰使司（元至元中，置永顺路，后改永顺保靖南渭安抚司。至大三年四月改永顺等处军民安抚司。至正十一年四月升宣抚司，属四川行省。）洪武二年为州。十二月置永顺军民安抚司。六年十二月升军民宣慰使司，属湖广行省，寻改属都司。（西南有水溪，即酉水也，下流入沅陵县界。）领州三，长官司六。东北距布政司二千里。
