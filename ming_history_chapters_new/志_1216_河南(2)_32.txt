标题: 河南(2)
章节类型: 志
卷数: 1216
URL: https://www.xuges.com/ls/mingshi/2247.htm
原始标题: (2)
段落序号: 32

==================================================

汝阳（倚。天顺元年三月建秀王府，成化八年除。十年建崇王府。洪武初，县废，四年七月复置。北有汝水，源出天息山，东流入境，过新蔡东南入淮。又南有澺水，又有汶水，又有溱水，又西北有犋水，俗名泥河，下流俱入於汝。又城南有柴潭。东有阳埠巡检司。）
