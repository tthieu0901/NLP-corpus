标题: 风霾晦冥
章节类型: 志
卷数: 1177
URL: https://www.xuges.com/ls/mingshi/2202.htm
原始标题: 风霾晦冥
段落序号: 6

==================================================

嘉靖元年九月己巳，大风霾，昼晦。八年正月戊戌朔，风霾，晦如夕。二十六年七月乙丑，甘州五卫风霾昼晦，色赤复黄。二十八年三月丙申，风霾四塞，日色惨白，凡五日。三十年正月辛卯，大风扬尘蔽天，昼晦。四十年二月己酉，亦如之。四月癸巳，大风雨，黄土昼晦。四十三年三月望，异风作，赤黄霾，至二十一日乃止。
