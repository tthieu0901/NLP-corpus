标题: 列女传(2)
章节类型: 志
卷数: 989
URL: https://www.xuges.com/ls/mingshi/1823.htm
原始标题: (2)
段落序号: 8

==================================================

鄞县诸生李珂妻胡氏，年十八归珂。阅七年，珂死，遗男女各一，胡誓不逾阈。邻火作，珂兄珮往救之，曰：“阿姆来，吾乃出。”珮使妻陈往，妇以七岁男自牖付之，属曰：“幸念吾夫，善视之。”陈曰：“婶将何如？”绐之曰：“取少首饰即出。”陈去，胡即累衣箱塞户，抱三岁女端坐火中死。
