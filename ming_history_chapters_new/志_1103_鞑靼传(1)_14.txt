标题: 鞑靼传(1)
章节类型: 志
卷数: 1103
URL: https://www.xuges.com/ls/mingshi/2068.htm
原始标题: ·鞑靼
段落序号: 14

==================================================

越二年，本雅失里为瓦剌马哈木等所杀。阿鲁台已数入贡，帝俱厚报之，并还其向所俘同产兄妹二人。至是，奏马哈木等弑其主，又擅立答里巴，愿输诚内附，请为故主复仇。天子义之，封为和宁王。自是，岁或一贡，或再贡，以为常。
