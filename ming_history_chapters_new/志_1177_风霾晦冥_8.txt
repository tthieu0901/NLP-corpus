标题: 风霾晦冥
章节类型: 志
卷数: 1177
URL: https://www.xuges.com/ls/mingshi/2202.htm
原始标题: 风霾晦冥
段落序号: 8

==================================================

万历十七年正月乙丑，盖州卫风霾昼晦，坏廨宇、庐舍。二十五年二月戊寅，京师风霾。二十九年四月，连日风霾。三十八年四月戊戌，崇阳风霾昼晦，至夜转烈，损官民屋木无算。四十八年八月以前，云南诸府时昼晦。
