标题: 谢廷蒨传
章节类型: 志
卷数: 295
URL: https://www.xuges.com/ls/mingshi/0849.htm
原始标题: 谢廷蒨
段落序号: 2

==================================================

嘉靖十一年进士。除新喻知县，征授吏科给事中。御史胡鳌言：“京师优倡杂处。请敕五城，诸非隶教坊两院者，斥去之。”都御史王廷相等议可。帝恶熬言亵，谪盐城丞，夺廷相等俸。廷蒨救之，被诏切责。雷震谨身殿，疏陈修省数事，语直。帝摘疏中讹字，停其俸。
