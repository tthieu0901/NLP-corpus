标题: 赤眚赤祥
章节类型: 志
卷数: 1173
URL: https://www.xuges.com/ls/mingshi/2183.htm
原始标题: 赤眚赤祥
段落序号: 5

==================================================

万历六年七月丁丑，松门卫金铛家涌血三尺，有声。十三年四月乙丑，虹民王禄投宿姚垒家，见血出于地，惊走至市，市亦流血。乡人击器物噪之，乃止。十九年六月庚戌，慈溪茅家浦涌血八处，大如盆，高尺许。血溅船，船即出血，溅人足，足亦出血，数刻乃绝。二十六年九月甲辰，萧山贾九经家出血，高尺许。
