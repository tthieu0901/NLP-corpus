标题: 雷縯祚传
章节类型: 志
卷数: 709
URL: https://www.xuges.com/ls/mingshi/1365.htm
原始标题: 雷縯祚
段落序号: 5

==================================================

赞曰：史可法悯国步多艰，忠义奋发，提兵江浒，以当南北之冲，四镇棋布，联络声援，力图兴复。然而天方降割，权臣掣肘于内，悍将跋扈于外，遂致兵顿饷竭，疆圉曰蹙，孤城不保，志决身歼，亦可悲矣！高弘图、姜曰广皆蕴忠谋，协心戮力，而扼于权奸，不安其位。盖明祚倾移，固非区区一二人之所能挽也。
