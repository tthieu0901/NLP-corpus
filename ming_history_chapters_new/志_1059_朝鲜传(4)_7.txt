标题: 朝鲜传(4)
章节类型: 志
卷数: 1059
URL: https://www.xuges.com/ls/mingshi/2000.htm
原始标题: (4)
段落序号: 7

==================================================

帝报曰：“王和协东镇，爱戴中朝，忠贞之忱，溢乎言表。镇军久悬，鲜、辽杂处。久客累主，生寡食多。微王言，朕有不坐照万里之外者。然毛帅在中朝为牵制之师，在王国则唇齿之形也。海上刍輓，已令该部区画，刻期运济。逃难边民，亦令毛帅悉心计处，俾无重为王累。传讹之言，未足介怀，并力一心，王其勉之。”
