标题: 四川(4)
章节类型: 志
卷数: 1225
URL: https://www.xuges.com/ls/mingshi/2256.htm
原始标题: (4)
段落序号: 32

==================================================

荣经（州西南。明玉珍省入严道县。洪武中复置。东北有铜山。东有邛崃山，与黎州所界，上有九折坂。西有大关山，邛崃关在焉。北有长濆河，南有周公水，并流入州界。西北有紫眼关，地接西番。又有碉门砦，亦曰和川镇，元置碉门安抚司。洪武五年设碉门百户所於此，其地兴天全界。）
