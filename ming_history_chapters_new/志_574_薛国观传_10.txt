标题: 薛国观传
章节类型: 志
卷数: 574
URL: https://www.xuges.com/ls/mingshi/1207.htm
原始标题: 薛国观
段落序号: 10

==================================================

十三年六月，杨嗣昌出督师，有所陈奏。帝令拟谕，国观乃拟旨以进。帝遂发怒，下五府九卿科道议奏。掌都督府魏国公徐允祯、吏部尚书傅永淳等不测帝意，议颇轻，请令致仕或闲住。帝度科道必言之，独给事中袁恺会议不署名，且疏论永淳徇私状，而微诋国观藐肆妒嫉。帝不怿，抵疏于地曰：“成何纠疏！”遂夺国观职，放之归，怒犹未已。
