标题: 秦良玉传
章节类型: 志
卷数: 690
URL: https://www.xuges.com/ls/mingshi/1340.htm
原始标题: 秦良玉
段落序号: 3

==================================================

部议再征兵二千。良玉与民屏驰还，抵家甫一日，而奢崇明党樊龙反重庆，赍金帛结援。良玉斩其使，即发兵率民屏及邦屏子翼明、拱明溯流西上，度渝城，奄至重庆南坪关，扼贼归路。伏兵袭两河，焚其舟。分兵守忠州，驰檄夔州，令急防翟塘上下。贼出战，即败归。良玉上其状，擢民屏参将，翼明、拱明守备。”
