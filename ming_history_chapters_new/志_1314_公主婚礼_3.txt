标题: 公主婚礼
章节类型: 志
卷数: 1314
URL: https://www.xuges.com/ls/mingshi/2361.htm
原始标题: 公主婚礼
段落序号: 3

==================================================

纳吉仪与纳采同。掌婚者致词曰：“加诸卜筮，占曰从吉，谨使臣某敢告纳徵。”婿家具玄纁、玉帛、乘马、表文如仪。掌婚者致词曰：“朝恩贶室于某官某之子某，有先人之礼，使臣某以束帛、乘马纳徵。”请期词曰：“某命臣某谨请吉日。”
