标题: 册皇太子及皇太子妃仪
章节类型: 志
卷数: 1305
URL: https://www.xuges.com/ls/mingshi/2352.htm
原始标题: 册皇太子及皇太子妃仪
段落序号: 4

==================================================

成化十一年以册立皇太子礼成，文武官分五等，赐彩缎有差。嘉靖十八年二，月册东宫，帝诣南郊告上帝，诣太庙告皇祖，自北郊及列圣宗庙以下皆遣官。时太子方二岁，保姆奉之，迎册宝于文华殿门，诣皇帝前谢恩，皇后、贵妃代太子八拜。诣皇后前，贵妃代八拜。诣贵妃前，保姆代四拜。馀如常仪。
