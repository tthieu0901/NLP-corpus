标题: 刘廷标传
章节类型: 志
卷数: 948
URL: https://www.xuges.com/ls/mingshi/1713.htm
原始标题: 刘廷标
段落序号: 2

==================================================

沙定洲之乱，黔国公沐天波走永昌。及孙可望等入云南，驰檄谕天波降。时运开摄监司事，廷标摄府事，方发兵守澜沧，而天波将遣子纳款，谕两人以印往。两人坚不予，各遣家人走腾越。永昌士民闻贼所至屠戮，号泣请运开纳款纾祸，运开不可，慰遣之。又诣廷标，廷标亦不可，众大哭。廷标取毒酒将饮，乃散去。两人相谓曰：“众情如此，吾辈惟一死自靖耳。”
