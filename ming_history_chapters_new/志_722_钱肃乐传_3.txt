标题: 钱肃乐传
章节类型: 志
卷数: 722
URL: https://www.xuges.com/ls/mingshi/1382.htm
原始标题: 钱肃乐
段落序号: 3

==================================================

唐王虽殁，而其将徐登华为守富宁，鲁王遣大学士刘中藻攻之。登华欲降，疑未决，曰：“海上岂有天子？舟中岂有国公？”肃乐致书：“将军独不闻南宋之末二帝并在舟中乎？”登华遂降。郑彩专柄，连杀熊汝霖、郑遵谦。肃乐忧愤卒于舟，故相叶向高曾孙进晟葬之福清黄檗山。
