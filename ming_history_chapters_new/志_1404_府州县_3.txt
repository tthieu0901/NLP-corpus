标题: 府州县
章节类型: 志
卷数: 1404
URL: https://www.xuges.com/ls/mingshi/2516.htm
原始标题: ·府州县
段落序号: 3

==================================================

明初，改诸路为府。洪武六年，分天下府三等：粮二十万石以上为上府，知府秩从三品；二十万石以下为中府，知府正四品；十万石以下为下府，知府，从四品。已，并为正四品。七年，减北方府州县官三百八人。十三年，选国子学生二十四人为府州县官。六月罢各府照磨。二十七年复置。自宣德三年弃交阯布政司，计天下府凡一百五十有九。
