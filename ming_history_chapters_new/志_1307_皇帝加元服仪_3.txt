标题: 皇帝加元服仪
章节类型: 志
卷数: 1307
URL: https://www.xuges.com/ls/mingshi/2354.htm
原始标题: ·皇帝加元服仪
段落序号: 3

==================================================

万历三年正月，帝择日长发，命礼部具仪。大学士张居正等言：“礼重冠婚，皇上前在东宫已行冠礼，三加称尊，执爵而酳。巨礼既成，可略其细。不必命部臣拟议。第先期至奉先殿、弘孝殿、神霄殿以长发告。礼毕，诣两宫皇太后，行五拜三叩头礼，随御乾清宫受贺。”帝是之，遂著为令。
