标题: 刘台传
章节类型: 志
卷数: 425
URL: https://www.xuges.com/ls/mingshi/1038.htm
原始标题: 卷112 刘台
段落序号: 10

==================================================

在朝臣工，莫不愤叹，而无敢为陛下明言者，积威之劫也。臣举进士，居正为总裁。臣任部曹，居正荐改御史。臣受居正恩亦厚矣，而今敢讼言攻之者，君臣谊重，则私恩有不得而顾也。愿陛下察臣愚悃，抑损相权，毋俾偾事误国，臣死且不朽。
