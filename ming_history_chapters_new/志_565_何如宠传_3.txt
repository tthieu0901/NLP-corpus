标题: 何如宠传
章节类型: 志
卷数: 565
URL: https://www.xuges.com/ls/mingshi/1197.htm
原始标题: 何如宠
段落序号: 3

==================================================

四年春，副延儒总裁会试。事竣，即乞休，疏九上乃允。陛辞，陈惇大明作之道。抵家，复请时观《通鉴》，察古今理乱忠佞，语甚切。六年，延儒罢政，体仁当为首辅。而延儒憾体仁排己，谋起如宠以抑之，如宠畏体仁，六疏辞，体仁遂为首辅。
