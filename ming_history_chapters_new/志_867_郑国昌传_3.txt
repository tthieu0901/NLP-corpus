标题: 郑国昌传
章节类型: 志
卷数: 867
URL: https://www.xuges.com/ls/mingshi/1617.htm
原始标题: 郑国昌
段落序号: 3

==================================================

知府张凤奇，推官卢成功，卢龙教谕赵允殖，副总兵焦延庆，东胜卫指挥张国翰及里居中书舍人廖汝钦，武举唐之俊，诸生韩洞原、周祚新、冯维京、胡起鸣、胡光奎、田种玉等十数人皆死。国昌、凤奇一门尽死。事闻，赠国昌太常卿，凤奇光禄卿，并赐祭葬，荫一子。成功等赠恤有差。凤奇，阳曲人，起家乡举。
