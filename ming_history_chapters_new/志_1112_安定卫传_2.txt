标题: 安定卫传
章节类型: 志
卷数: 1112
URL: https://www.xuges.com/ls/mingshi/2079.htm
原始标题: 安定卫
段落序号: 2

==================================================

洪武三年遣使持诏招谕。七年六月，卜烟帖木儿使其府尉麻答儿等来朝，贡铠甲刀剑诸物。太祖喜，宴赉其使者，遣官厚赉其王，而分其地为阿端、阿真、苦先、贴里四部，各锡以印。明年正月，其王遣傅卜颜不花来贡，上元所授金、银字牌，请置安定、阿端二卫，从之。乃封卜烟帖木儿为安定王，以其部人沙刺等为指挥。
