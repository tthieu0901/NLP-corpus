标题: 大统历法·法原(6)
章节类型: 志
卷数: 1187
URL: https://www.xuges.com/ls/mingshi/2218.htm
原始标题: (6)
段落序号: 26

==================================================

——右《历草》所载昼夜刻分，乃大都即燕京晷漏也。夏昼、冬夜极长，六十一刻八十四分，冬昼、夏夜极短，三十八刻一十六分。明既迁都于燕，不知遵用。惟正统己巳奏准颁历用六十一刻，而群然非之。景泰初仍复用南京晷刻，终明之世未能改正也。
