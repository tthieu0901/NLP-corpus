标题: 朵颜福余泰宁传
章节类型: 志
卷数: 1107
URL: https://www.xuges.com/ls/mingshi/2073.htm
原始标题: 朵颜福余泰宁
段落序号: 3

==================================================

成祖从燕起靖难，患宁王蹑其后，自永平攻大宁，入之。谋胁宁王，因厚赂三卫说之来。成祖行，宁王饯诸郊，三卫从，一呼皆起，遂拥宁王西入关。成祖复选其三千人为奇兵，从战。天下既定，徙宁王南昌，徙行都司于保定，遂尽割大宁地畀三卫，以偿前劳。
