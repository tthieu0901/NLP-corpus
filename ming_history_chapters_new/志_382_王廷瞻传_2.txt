标题: 王廷瞻传
章节类型: 志
卷数: 382
URL: https://www.xuges.com/ls/mingshi/0974.htm
原始标题: 王廷瞻
段落序号: 2

==================================================

万历五年，以右佥都御史巡抚四川。番屡犯松潘。廷瞻令副使杨一桂、总兵官刘显剿之，歼其魁，群蛮纳款。风村、白草诸番，久居二十八砦，率男妇八千余人来降。复命总兵显讨建昌、傀厦、洗马、姑宰、铁口诸叛番，皆献首恶出降。增俸一级，进右副都御史，抚南、赣。
