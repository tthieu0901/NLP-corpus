标题: 杨洪传
章节类型: 志
卷数: 171
URL: https://www.xuges.com/ls/mingshi/0527.htm
原始标题: 卷56 杨洪
段落序号: 16

==================================================

景泰改元，守怀来，寇入不能御。护饷永宁，闻炮声奔还，皆被劾。朝议以方用兵，不问。累进都督佥事，代能为左副总兵，协镇宣府。上言：“鹿角之制，临阵可捍敌马，结营可卫士卒，每队宜置十具。遇敌团牌拒前，鹿角列后，神铳弓矢相继迭发，则守无不固，战无不克。”从之。
