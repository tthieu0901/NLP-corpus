标题: 李成梁传
章节类型: 志
卷数: 493
URL: https://www.xuges.com/ls/mingshi/1115.htm
原始标题: 卷121 李成梁
段落序号: 14

==================================================

二十九年八月，马林获罪。大学士沈一贯言成梁虽老，尚堪将兵。乃命再镇辽东，年已七十有六矣。是时，土蛮、长昂及把兔儿已死，寇钞渐稀。而开原、广宁之前复开马、木二市。诸部耽市赏利，争就款。以故成梁复镇八年，辽左少事。以阅视叙劳，加至太傅。
