标题: 王用汲传
章节类型: 志
卷数: 427
URL: https://www.xuges.com/ls/mingshi/1040.htm
原始标题: 王用汲
段落序号: 2

==================================================

万历六年，首辅张居正归葬其亲，湖广诸司毕会。巡按御史赵应元独不往，居正嗛之。及应元事竣得代，即以病请。佥都御史王篆者，居正客也，素憾应元，且迎合居正意，属都御史陈炌劾应元规避，遂除名。用汲不胜愤，乃上言：
