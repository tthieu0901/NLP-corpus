标题: 史昭传
章节类型: 志
卷数: 172
URL: https://www.xuges.com/ls/mingshi/0533.htm
原始标题: 卷57 史昭
段落序号: 4

==================================================

正统初，昭以宁夏孤悬河外，东抵绥德二千里，旷远难守，请于花马池筑哨马营，增设烽堠，直接哈剌兀速之境。边备大固。寻进右都督。时阿台、朵儿只伯数寇边。诏昭与甘肃守将蒋贵、赵安进剿。并无功，被昭切责，贬都督佥事。三年复右都督，八年以老召还。明年卒。
