标题: 白松虎儿传
章节类型: 志
卷数: 1147
URL: https://www.xuges.com/ls/mingshi/2119.htm
原始标题: ·白松虎儿
段落序号: 1

==================================================

白松虎儿，旧名速麻里儿。尝有白虎出松林中，不伤人，亦不食他兽，旬日后不复见。国人异之，称为神虎，曰此西方白虎所降精也，因改国名。其地无大山，亦不生树木，无毒虫、猛兽之害，然物产甚薄。永乐中尝入贡。
