标题: 成祖朱棣纪(1)
章节类型: 表
卷数: 9
URL: https://www.xuges.com/ls/mingshi/0008.htm
原始标题: 3.成祖朱棣纪
段落序号: 12

==================================================

冬十月戊午，袭执徐凯，破其城，夜坑降卒三千人。遂渡河过德州。盛庸遣兵来袭，击败之。十一月壬申，至临清。十二月丁酉，袭破盛庸将孙霖于滑口。乙卯，及庸战于东昌，庸以火器劲弩歼王兵。会平安军至，合围数重，王大败，溃围以免，亡数万人，张玉战死。
