标题: 罗一贯传
章节类型: 志
卷数: 694
URL: https://www.xuges.com/ls/mingshi/1344.htm
原始标题: 罗一贯
段落序号: 5

==================================================

自辽左军兴，总兵官阵亡者凡十有四人：抚顺则张承荫，四路出师则杜松、刘綎、王宣、赵梦麟，开原则马林，沈阳则贺世贤、尤世功，浑河则童仲揆、陈策，辽阳则杨宗业、梁仲善。是役，渠与秉忠继之。朝端恤典，俱极优崇。而偾军之将，若李如柏、麻承恩辈，竟有未膺显戮者。
