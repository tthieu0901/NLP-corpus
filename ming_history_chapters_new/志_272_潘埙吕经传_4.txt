标题: 潘埙吕经传
章节类型: 志
卷数: 272
URL: https://www.xuges.com/ls/mingshi/0806.htm
原始标题: 潘埙吕经
段落序号: 4

==================================================

三迁至兵科都给事中。右都督毛伦以附刘瑾论死，削世荫。伦尝有德于钱宁，恃为内援，其子求复袭。埙等力争，宁从中主之，寝其奏。忽中旨命埙与吏科给事中吕经各进一阶，外调，举朝大骇。给事中邵锡、御史王金等交章请留，不报。遂添注埙开州同知。
