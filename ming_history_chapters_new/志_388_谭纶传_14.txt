标题: 谭纶传
章节类型: 志
卷数: 388
URL: https://www.xuges.com/ls/mingshi/0984.htm
原始标题: 卷105 谭纶
段落序号: 14

==================================================

李佑，字吉甫，贵州清平卫人。嘉靖二十六年进士。历官江西副使，邀贼瑞金有功。寻败广东贼吴志高、江西下历贼赖清规等，皆赉银币。进江西右参政。偕总兵官俞大猷，大破剧贼李亚元。擢佥都御史，巡抚广东。屡败海寇林道乾、山寇张韶南等。隆庆中，被劾罢归。
