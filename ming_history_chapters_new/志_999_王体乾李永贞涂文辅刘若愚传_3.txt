标题: 王体乾李永贞涂文辅刘若愚传
章节类型: 志
卷数: 999
URL: https://www.xuges.com/ls/mingshi/1853.htm
原始标题: 王体乾李永贞涂文辅刘若愚
段落序号: 3

==================================================

文辅，初为客氏子侯国兴授读，谄附忠贤，由司礼秉笔历掌御马监，总督太仓、节慎二库。夺宁安大长公主第为廨，署曰“户工总部。”驺从常数百人，部郎以下皆庭参，势焰出群阉上。庄烈帝立，复附徐应元，谪南京。
