标题: 云南(2)
章节类型: 志
卷数: 1247
URL: https://www.xuges.com/ls/mingshi/2278.htm
原始标题: (2)
段落序号: 35

==================================================

大姚（府北。元属姚州。洪武十五年三月因之，后改属府。西北有赤石崖。北有大姚河，源出书案山。西北有龙蛟江，源出铁索箐，一名苴泡江，产金。俱东北流入金沙江。南有白盐井提举司，辖盐井九。又有白盐井巡检司。东有姚安中屯千户所，洪武二十八年置。）
