标题: 朝鲜传(2)
章节类型: 志
卷数: 1057
URL: https://www.xuges.com/ls/mingshi/1998.htm
原始标题: (2)
段落序号: 22

==================================================

二十五年，峘遣使送下海番人六百余至边，赐金币。二十六年正月，峘咨称：“福建人从无泛海至本国者，因往日本市易，为风所漂，前后共获千人以上，皆挟军器货物，致中国火炮亦为倭有，恐起兵端。”诏：“顷年沿海奸民犯禁，福建尤甚，往往为外国所获，有伤国体。海道官员令巡按御史察参。仍赐王银币，以旌其忠。”
