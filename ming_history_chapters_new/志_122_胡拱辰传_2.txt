标题: 胡拱辰传
章节类型: 志
卷数: 122
URL: https://www.xuges.com/ls/mingshi/0383.htm
原始标题: 胡拱辰
段落序号: 2

==================================================

景帝即位，诏科道官忧居者悉起复。拱辰至，屡疏以选将、保邦、修德、弭灾为言，出为贵州左参政。白水堡仡佬头目沈时保素梗化，拱辰言于总兵官方瑛遣将擒之。一方遂宁。至毕节，平宣慰使陇富乱，威行边徼。母忧去，御史追劾其受赇事，下浙江按臣执讯。事白，调广东。历广西、四川左、右布政使，皆有平寇功。
