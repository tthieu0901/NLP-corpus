标题: 陈士奇传
章节类型: 志
卷数: 639
URL: https://www.xuges.com/ls/mingshi/1279.htm
原始标题: 陈士奇
段落序号: 4

==================================================

纁，本关南兵备副使，护瑞王入蜀，及于难。行俭，字质行，宜兴人。崇祯十年进士，守重庆，善抚驭，为贼脔死。锡，新建人，崇祯十三年进士，除巴县知县。尝从士奇歼土寇彭长庚之党，又斩摇、黄贼魁马超。至是，贼蒙巨板穴城，锡灌以热油，多死。及被执，大骂，抉其齿，骂不已。捶膝使跪，益仡立。舁至教场，缚树上射之，又脔而烙之。既死，复毁其骨。
