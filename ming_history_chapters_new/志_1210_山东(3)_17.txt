标题: 山东(3)
章节类型: 志
卷数: 1210
URL: https://www.xuges.com/ls/mingshi/2241.htm
原始标题: (3)
段落序号: 17

==================================================

胶州（元属益都路。）洪武初，以州治胶西县省入。九年来属。（西南有铁橛山，胶水所出，亦曰胶山。东北有沽河，南流入海。又东南海口有灵山卫，又有安东县，俱洪武三十一年五月置。又有夏河寨千户所，在灵山卫西南。石臼岛寨千户所，在安东卫南。俱弘治后置。又西南有古镇巡检司。北有逢猛镇巡检司。）北距府二百二十里。领县二：
