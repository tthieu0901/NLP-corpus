标题: 柯潜罗璟传
章节类型: 志
卷数: 111
URL: https://www.xuges.com/ls/mingshi/0334.htm
原始标题: 柯潜罗璟
段落序号: 5

==================================================

罗璟，字明仲，泰和人。天顺末，进士及第。授编修，进修撰。预修《宋元通鉴纲目》。累官洗马。孝宗为太子，简侍讲读。母丧归。璟与尚书尹旻子侍讲龙同娶于孔氏。旻得罪，李孜省指璟为旻党，调南京礼部员外郎。孝宗嗣位，王恕等言璟才，乃授福建提学副使。弘治五年召为南京祭酒。久之，卒。
