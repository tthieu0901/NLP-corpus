标题: 张问达陆梦龙传
章节类型: 志
卷数: 507
URL: https://www.xuges.com/ls/mingshi/1132.htm
原始标题: 张问达陆梦龙
段落序号: 10

==================================================

五年，魏忠贤擅国。御史周维持劾问达力引王之寀植党乱政，遂削夺。御史牟志夔复诬问达赃私，请下吏按问。命捐赀十万助军兴。顷之，问达卒。以巡抚张维枢言，免其半，问达家遂破。崇祯初，赠太保，予一子官。维持、志夔咸名挂逆案。
