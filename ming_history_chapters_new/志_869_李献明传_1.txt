标题: 李献明传
章节类型: 志
卷数: 869
URL: https://www.xuges.com/ls/mingshi/1619.htm
原始标题: 李献明
段落序号: 1

==================================================

李献明，字思皇，寿光人。崇祯元年进士。授保定推官。明年十一月，大清兵临遵化，巡抚王元雅与推官何天球、遵化知县徐泽及先任知县武起潜等凭城拒守。时献明以察核官库驻城中。或谓此邑非君所辖，去无罪。献明正色曰：“莫非王土，安敢见危避难。”请守东门，城破死之。
