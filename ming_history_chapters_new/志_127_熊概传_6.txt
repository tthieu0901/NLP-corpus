标题: 熊概传
章节类型: 志
卷数: 127
URL: https://www.xuges.com/ls/mingshi/0398.htm
原始标题: 卷42 熊概
段落序号: 6

==================================================

叶春者，海盐人。起家掾吏，历礼部郎中两淮盐运使，改四川右参政。与概巡抚江、浙诸府。既复奉命与锦衣指挥任启、御史赖英、太监刘宁巡视。先后凡三涖浙西，治事于乡，人无议其私者。概迁都御史。春同日进刑部右侍郎。卒于官。
