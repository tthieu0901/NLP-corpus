标题: 衍圣公世家
章节类型: 志
卷数: 800
URL: https://www.xuges.com/ls/mingshi/1496.htm
原始标题: 卷166 衍圣公世家
段落序号: 19

==================================================

孔闻礼，字知节，衍圣公闻韶弟也。正德二年诏授翰林院《五经》博士，以奉述圣祀事。自后，世以衍圣公弟为之。闻礼卒，嘉靖二十五年，贞宁字用致袭。卒，万历二十二年，荫桂袭。卒，天启二年，荫隆袭。卒，八年，尚达袭。卒，崇祯十年，荫相袭。卒，十四年，荫锡袭。卒，十六年，荫钰袭。
