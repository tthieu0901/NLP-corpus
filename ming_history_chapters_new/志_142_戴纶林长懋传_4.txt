标题: 戴纶林长懋传
章节类型: 志
卷数: 142
URL: https://www.xuges.com/ls/mingshi/0444.htm
原始标题: 戴纶林长懋
段落序号: 4

==================================================

宣宗即位，加恩宫僚，擢纶兵部侍郎。顷之，复以谏猎忤旨，命参赞交阯军务。而长懋自南京来，后至，亦出为郁林知州。无何，坐怨望，并逮至京，下锦衣卫狱。帝临鞫之，纶抗辩，触帝怒，立箠死，籍其家。诸父河南知府贤、太仆寺卿希文皆被系。
