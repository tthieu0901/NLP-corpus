标题: 总督巡抚
章节类型: 志
卷数: 1372
URL: https://www.xuges.com/ls/mingshi/2481.htm
原始标题: 总督巡抚
段落序号: 18

==================================================

巡抚顺天等府地方兼整饬蓟州等处边备一员。成化二年，始专设都御史赞理军务，巡抚顺天、永平二府，寻兼抚河间、真定、保定，凡五府。七年，兼理八府。八年，以畿辅地广，从居庸关中分，设二巡抚，其东为巡抚顺天、永平二府，驻遵化。崇祯二年，又于永平分设巡抚兼提督山海军务，其旧者止辖顺天。
