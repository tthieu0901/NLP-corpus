标题: 刘泽清传
章节类型: 志
卷数: 705
URL: https://www.xuges.com/ls/mingshi/1359.htm
原始标题: 刘泽清
段落序号: 4

==================================================

泽清为人性恇怯，怀私观望。尝妄报大捷邀赏赐，又诡称堕马被伤，诏赉药资四十两。命赴保定剿贼，不从，日大掠临清。率兵南下，所至焚劫一空。寇氛日急，给事中韩如愈、马嘉植皆谋奉使南归。如愈常劾泽清，过东昌，泽清遣人杀之于道，无敢上闻者。
