标题: 于慎行传
章节类型: 志
卷数: 362
URL: https://www.xuges.com/ls/mingshi/0946.htm
原始标题: 于慎行
段落序号: 2

==================================================

万历初，《穆宗实录》成，进修撰，充日讲官。故事，率以翰林大僚直日讲，无及史官者。慎行与张位及王家屏、沈一贯、陈于陛咸以史官得之，异也。尝讲罢，帝出御府图画，令讲官分题。慎行不善书，诗成，属人书之，具以实对。帝悦，尝大书“责难陈善”四字赐之，词林传为盛事。
