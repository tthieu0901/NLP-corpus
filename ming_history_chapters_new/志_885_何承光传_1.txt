标题: 何承光传
章节类型: 志
卷数: 885
URL: https://www.xuges.com/ls/mingshi/1636.htm
原始标题: 何承光
段落序号: 1

==================================================

何承光，贵州镇远人。万历四十年举于乡。崇祯中，历夔州同知。七年二月，贼由荆州入夔门，犯夔州。副使周士登在涪州，城中仓猝无备，通判、推官、知县悉遁。承光摄府事，率吏民固守，力竭城陷。承光整冠带危坐，贼入杀之，投尸于江。事闻，赠承光夔州知府。
