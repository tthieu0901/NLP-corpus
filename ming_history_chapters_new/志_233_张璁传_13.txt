标题: 张璁传
章节类型: 志
卷数: 233
URL: https://www.xuges.com/ls/mingshi/0736.htm
原始标题: 卷79 张璁
段落序号: 13

==================================================

十四年春得疾，帝遣中官赐尊牢，而与时言，颇及其执拗，且不惜人才以丛怨状。又遣中官赐药饵，手敕言：“古有剪须疗大臣疾者，朕今以己所服者赐卿。”孚敬幸得温谕，遂屡疏乞骸骨。命行人御医护归，有司给廪隶如制。明年五月，帝复遣锦衣官赍手敕视疾，趣其还。行至金华，疾大作，乃归。十八年二月卒。帝在承天，闻之伤悼不已。
