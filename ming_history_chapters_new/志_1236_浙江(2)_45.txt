标题: 浙江(2)
章节类型: 志
卷数: 1236
URL: https://www.xuges.com/ls/mingshi/2267.htm
原始标题: (2)
段落序号: 45

==================================================

泰顺（府西南。景泰三年以瑞安县罗洋镇置，析平阳县地益之。南有分水山，上有关，为浙、闽分界处。又西有白溪，下流至福建宁德县入海。又东有仙居溪，流入瑞安境入海。北有池村巡检司。南有三冠巡检司，本洋望，后更名。东南有鸦阳巡检司，后废。又罗阳第一关在县东。）
