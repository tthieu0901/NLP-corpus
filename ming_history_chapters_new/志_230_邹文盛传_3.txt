标题: 邹文盛传
章节类型: 志
卷数: 230
URL: https://www.xuges.com/ls/mingshi/0730.htm
原始标题: 邹文盛
段落序号: 3

==================================================

世宗即位，召为户部左、右侍郎，迁南京右都御史，就改户部尚书。嘉靖六年，户部尚书秦金罢，召文盛代之。首疏盐政、钱法十一事。文盛为人廉谨，踆々若无能。与孙交、秦金、赵璜咸称长者。岁余，以年至，再疏乞归。卒赠太子少保，谥庄简。
