标题: 黄孔昭传
章节类型: 志
卷数: 126
URL: https://www.xuges.com/ls/mingshi/0397.htm
原始标题: 黄孔昭
段落序号: 3

==================================================

为郎中满九载，始擢右通政。久之，迁南京工部右侍郎。有官地十余区为势家所侵，奏复之。奉诏荐举方面，以知府樊莹、佥事章懋应。后皆为名臣。郎官主藏者以羡银数千进，斥退之。掘地得古鼎，急命工镌文庙二字，送之庙中。俄中贵欲献诸朝，见镌字而止。
