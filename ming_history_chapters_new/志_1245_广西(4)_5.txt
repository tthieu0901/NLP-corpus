标题: 广西(4)
章节类型: 志
卷数: 1245
URL: https://www.xuges.com/ls/mingshi/2276.htm
原始标题: (4)
段落序号: 5

==================================================

向武州（元属田州路。）洪武二年七月属田州府。二十八年废。建文二年复置，直隶布政司。（旧州在东。万历四十五年迁於乃甲。南有枯榕江，下流入於右江。北有富劳县，元属田州路，洪武二年属田州府，寻为夷僚所据，建文四年复置，后废。东有武林县，元亦属田州路，洪武二年属田州府，永乐初省入富劳县。）距布政司二千四百里。
