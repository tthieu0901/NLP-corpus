标题: 杨守随传
章节类型: 志
卷数: 200
URL: https://www.xuges.com/ls/mingshi/0644.htm
原始标题: 杨守随
段落序号: 4

==================================================

弘治初，召为应天府尹，勘南京守备中官蒋琮罪。琮嗾其党郭镛劾守随按给事方向狱不公，谪广西右参政。久之，进按察使。八年召为南京右佥都御史，提督操江。历两京大理卿。九载满，进工部尚书，仍掌大理寺。刑部狱送寺覆谳者多加刑，主事朱瑽论其非。守随言：“自永乐间，寺已设刑具。部囚多未得实，安得不更讯。”帝乃瑽寝奏。孝宗崩，中官张瑜等以误用御药下狱，守随会讯杖之。
