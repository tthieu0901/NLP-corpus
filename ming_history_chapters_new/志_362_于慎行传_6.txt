标题: 于慎行传
章节类型: 志
卷数: 362
URL: https://www.xuges.com/ls/mingshi/0946.htm
原始标题: 于慎行
段落序号: 6

==================================================

三十三年，始起掌詹事府。疏辞，复留不下。居二年，廷推阁臣七人，首慎行。诏加太子少保兼东阁大学士，入参机务。再辞不允，乃就道。时慎行已得疾。及廷谢，拜起不如仪，上疏请罪。归卧于家，遂草遗疏，请帝亲大臣、录遣逸、补言官。数日卒，年六十三。赠太子太保，谥文定。
