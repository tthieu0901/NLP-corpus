标题: 亦思弗罕传
章节类型: 志
卷数: 1144
URL: https://www.xuges.com/ls/mingshi/2116.htm
原始标题: 亦思弗罕
段落序号: 2

==================================================

永乐十四年使俺都淮、撒马儿罕者道经其地，赐其酋文绮诸物。十七年偕邻国失剌思共贡狮、豹、西马，赉白金、钞币。使臣辞还，命鲁安等送之。有马哈木者，愿留京师。从其请。成化十九年与撒马儿罕共贡狮子、名马、番刀、兜罗、锁幅诸物，赐赉有加。
