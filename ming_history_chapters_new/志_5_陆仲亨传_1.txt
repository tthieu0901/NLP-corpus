标题: 陆仲亨传
章节类型: 志
卷数: 5
URL: https://www.xuges.com/ls/mingshi/0134.htm
原始标题: 陆仲亨
段落序号: 1

==================================================

陆仲亨，濠人。归太祖，从征滁州，取大柳树诸寨。克和阳，击败元兵。逐青山群盗。从渡江，取太平，定集庆，从徐达下诸郡县。授左翼统军元帅。从征陈友谅，功多，进骠骑卫指挥使。从常遇春讨赣州，降熊天瑞，为赣州卫指挥使，节制岭南北新附诸郡。调兵克梅州、会昌、湘乡，悉平诸山寨。
