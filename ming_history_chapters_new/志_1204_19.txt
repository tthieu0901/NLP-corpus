标题: 
章节类型: 志
卷数: 1204
URL: https://www.xuges.com/ls/mingshi/2235.htm
原始标题: (4)
段落序号: 19

==================================================

云州堡（元云州，属上都路。洪武三年七月属北平府。五年七月废。宣德五年六月置堡。景泰五年置新军千户所於此。东北有龙门山，亦曰龙门峡，下为龙门川。又北有滦河。东北有金莲川。西北有鸳鸯泊。又金莲川东有镇安堡，成化八年置。）西南距都司二百十里。
