标题: 高弘图传
章节类型: 志
卷数: 707
URL: https://www.xuges.com/ls/mingshi/1362.htm
原始标题: 高弘图
段落序号: 2

==================================================

庄烈帝即位，起故官。劾罪田诏、刘志选、梁梦环。擢太仆少卿，复移疾去。三年春，召拜左佥都御史，进左副都御史。五年迁工部右侍郎。方入署，总理户、工二部中官张彝宪来会，弘图耻之，不与共坐，七疏乞休。帝怒，遂削籍归，家居十年不起。
