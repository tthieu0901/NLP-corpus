标题: 王允成李希孔毛士龙传
章节类型: 志
卷数: 542
URL: https://www.xuges.com/ls/mingshi/1172.htm
原始标题: 王允成李希孔毛士龙
段落序号: 6

==================================================

三年六月，允成又劾进忠，进忠益恨。明年，赵南星为吏部，知允成贤，调之于北。未几，南星被逐，御史张讷劾南星调允成非法，遂除名。后给事中陈维新复劾允成贪险，诏抚按提问，坐以赃私。庄烈帝嗣位，以允成尝请保护皇弟，识其名，召复故官。未几卒。
