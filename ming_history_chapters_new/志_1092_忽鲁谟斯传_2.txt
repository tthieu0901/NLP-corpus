标题: 忽鲁谟斯传
章节类型: 志
卷数: 1092
URL: https://www.xuges.com/ls/mingshi/2053.htm
原始标题: 忽鲁谟斯
段落序号: 2

==================================================

永乐十年，天子以西洋近国已航海贡琛，稽颡阙下，而远者犹未宾服，乃命郑和赍玺书往诸国，赐其王锦绮、彩帛、纱罗，妃及大臣皆有赐。王即遣陪臣已即丁奉金叶表，贡马及方物。十二年至京师。命礼官宴赐，酬以马直。比还，赐王及妃以下有差。自是凡四贡。和亦再使。后朝使不往，其使亦不来。
