标题: 英宗朱祁镇后纪
章节类型: 表
卷数: 19
URL: https://www.xuges.com/ls/mingshi/0018.htm
原始标题: 8.英宗朱祁镇后纪
段落序号: 7

==================================================

秋七月乙丑，复下徐有贞于狱。丙寅，承天门灾。丁卯，躬祷于南郊。戊辰，敕修省。庚午，李贤复入阁。改许彬南京礼部侍郎。辛未，出岳正为钦州同知，寻下狱，谪戍。癸酉，大赦。癸未，放徐有贞于金齿。辛卯，大赉诸边军士。八月甲午，以彗星屡见，躬祷于上帝。九月甲子，太常少卿彭时兼翰林学士，入阁预机务。
