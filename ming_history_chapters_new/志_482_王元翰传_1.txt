标题: 王元翰传
章节类型: 志
卷数: 482
URL: https://www.xuges.com/ls/mingshi/1102.htm
原始标题: 王元翰
段落序号: 1

==================================================

王元翰，字伯举，云南宁州人。万历二十九年进士。选庶吉士。三十四年，改吏科给事中。意气陵厉，以谏诤自任。时廷臣习偷惰，法度尽弛。会推之柄散在九列科道。率推京卿，每署数倍旧额。而建言诸臣，一斥不复。大臣被弹，率连章诋讦。元翰悉疏论其非。
