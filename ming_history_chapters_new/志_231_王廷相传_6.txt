标题: 王廷相传
章节类型: 志
卷数: 231
URL: https://www.xuges.com/ls/mingshi/0734.htm
原始标题: 王廷相
段落序号: 6

==================================================

赞曰：乔宇守南京，从容镇静，内严警备，可谓能当大事者矣。观宇与孙交等砥节奉公，恳恳廷诤，意在杜塞幸门，裨益国是。虽得君行政，未能媲美蹇、夏，要其清严不苟，行无瑕尤，于前人亦不多让。蒋瑶为尚书，功名损于治郡，王廷相掌内台，风力未著，是殆其时为之欤。
