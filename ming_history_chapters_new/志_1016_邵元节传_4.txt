标题: 邵元节传
章节类型: 志
卷数: 1016
URL: https://www.xuges.com/ls/mingshi/1881.htm
原始标题: 邵元节
段落序号: 4

==================================================

帝幸承天，元节病不能从。无何死，帝为出涕，赠少师，赐祭十坛，遣中官锦衣护丧还，有司营葬，用伯爵礼。礼官拟谥荣靖，不称旨，再拟文康。帝兼用之，曰文康荣靖。启南官至太常少卿。善道亦封清微阐教崇真卫道高士。隆庆初，削元节称谥。
