标题: 黄克缵传
章节类型: 志
卷数: 588
URL: https://www.xuges.com/ls/mingshi/1224.htm
原始标题: 黄克缵
段落序号: 1

==================================================

黄克缵，字绍夫，晋江人。万历八年进士。除寿州知州，入为刑部员外郎。累官山东左布政使，就迁右副都御史，巡抚其地。请停矿税，论劾税使陈增、马堂，他惠政甚著。屡以平盗功，加至兵部尚书。四十年，诏以故官参赞南京机务，为御史李若星、魏云中所劾，还家候命。居三年，始履任。四十四年冬，隆德殿灾，上疏陈时政，语极痛切。不报。
