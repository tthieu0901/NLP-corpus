标题: 罗一贯传
章节类型: 志
卷数: 694
URL: https://www.xuges.com/ls/mingshi/1344.htm
原始标题: 罗一贯
段落序号: 4

==================================================

秉忠，陕西人。万历四十四年为永昌参将。银定、歹青以二千余骑人塞，秉忠提兵三百拒之，转战两昼夜。援军至，始遁。秉忠追还所掠人畜，边人颂之。擢凉州副总兵。经略袁应泰荐其智勇，令率私卒守蒲河。至则辽阳已破，命为援剿总兵官，驻防闾阳，援西平，竟死。
