标题: 四川(4)
章节类型: 志
卷数: 1225
URL: https://www.xuges.com/ls/mingshi/2256.htm
原始标题: (4)
段落序号: 26

==================================================

泸州（元属重庆路。）洪武六年直隶四川行省。九年直隶布政司。（旧治在州东茜草坝。洪武中徙此。城西有宝山。西南有方山。大江在东，一名泸江，又名汶江，资水自州北来合焉，亦曰中江。又有泸州卫，洪武二十一年十月置於州城，成化四年四月徙於州西南之渡船铺。南有石棚镇、北有李市镇二巡检司。又有江门、水流崖、洞扫等关堡，俱成化四年四月置。又南有龙透关，崇祯间修筑。）西北距布政司千五百五十里。领县三：
