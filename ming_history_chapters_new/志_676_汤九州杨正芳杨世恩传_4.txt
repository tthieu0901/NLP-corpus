标题: 汤九州杨正芳杨世恩传
章节类型: 志
卷数: 676
URL: https://www.xuges.com/ls/mingshi/1324.htm
原始标题: 汤九州杨正芳杨世恩
段落序号: 4

==================================================

七年，贼陷当阳，正芳以镇筸兵败贼班鸠滩，复其城。湖广巡抚唐晖以献陵、惠藩为重，令正芳及总兵许成名专护荆州、承天。正芳连奏金沙铺、莲花坪、白沟坪、官田、石门山之捷。陈奇瑜出师郧阳，正芳偕成名、邓玘从竹山、竹溪、白河分道进，皆大获。
