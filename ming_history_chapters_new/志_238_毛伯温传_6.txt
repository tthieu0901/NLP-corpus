标题: 毛伯温传
章节类型: 志
卷数: 238
URL: https://www.xuges.com/ls/mingshi/0748.htm
原始标题: 毛伯温
段落序号: 6

==================================================

二十三年秋，顺天巡抚朱方以防秋毕请撤客兵。未几，寇大入，直逼畿辅。帝震怒，并械总督翟鹏遣戍，毙方杖下。御史舒汀言，方止议撤蓟兵，而并撤宣、大，则伯温与职方郎韩最也。帝遂削伯温籍，杖最八十，戍极边。伯温归，疽发背卒。穆宗立，复官，赐恤。天启初，追谥襄懋。
