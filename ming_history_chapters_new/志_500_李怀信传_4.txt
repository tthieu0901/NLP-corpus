标题: 李怀信传
章节类型: 志
卷数: 500
URL: https://www.xuges.com/ls/mingshi/1124.htm
原始标题: 李怀信
段落序号: 4

==================================================

四十七年，辽东急，诏充援剿总兵官，驰赴辽东。时熊廷弼为经略，令怀信偕柴国柱、贺世贤以四万人守沈阳。暖兔、炒花谋入犯，廷弼急移怀信戍首山，寇不敢入。俄泛懿有警，檄怀信御却之。辽事益急，诸老将多引避。廷弼复负气凌诸将，怀信不能堪，亦坚卧引疾去。
