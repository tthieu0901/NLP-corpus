标题: 何如宠传
章节类型: 志
卷数: 565
URL: https://www.xuges.com/ls/mingshi/1197.htm
原始标题: 何如宠
段落序号: 1

==================================================

何如宠，字康侯，桐城人。父思鳌，知栖霞县，有德于民。如宠登万历二十六年进士，由庶吉士累迁国子监祭酒。天启时，官礼部右侍郎，协理詹事府。五年正月，廷推左侍郎，魏广微言如宠与左光斗同里友善，遂夺职闲住。
