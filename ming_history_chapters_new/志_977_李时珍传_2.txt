标题: 李时珍传
章节类型: 志
卷数: 977
URL: https://www.xuges.com/ls/mingshi/1790.htm
原始标题: 李时珍
段落序号: 2

==================================================

又吴县张颐、祁门汪机、杞县李可大、常熟缪希雍皆精通医术，治病多奇中。而希雍常谓《本草》出于神农，朱氏譬之《五经》，其后又复增补别录，譬之注疏，惜朱墨错互。乃沈研剖析，以本经为经，别录为纬，著《本草单方》一书，行于世。
