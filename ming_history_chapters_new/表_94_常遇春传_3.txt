标题: 常遇春传
章节类型: 表
卷数: 94
URL: https://www.xuges.com/ls/mingshi/0094.htm
原始标题: 常遇春
段落序号: 3

==================================================

友谅薄龙湾，遇春以五翼军设伏，大破之，遂复太平，功最。太祖追友谅于江州，命遇春留守，用法严，军民肃然无敢犯，进行省参知政事。从取安庆。汉军出江游徼，遇春击之，皆反走，乘胜取江州。还守龙湾，援长兴，俘杀吴兵五千余人，其将李伯升解围遁。命甓安庆城。
