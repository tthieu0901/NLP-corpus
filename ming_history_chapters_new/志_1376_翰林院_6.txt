标题: 翰林院
章节类型: 志
卷数: 1376
URL: https://www.xuges.com/ls/mingshi/2485.htm
原始标题: 翰林院
段落序号: 6

==================================================

庶吉士，自洪武初有六科庶吉士。十八年以进士在翰林院、承敕监等近侍者，俱称庶吉士。永乐二年，始定为翰林院庶吉士，选进士文学优等及善书者为之。三年试之。其留者，二甲授编修，三甲授检讨；不得留者，则为给事中、御史，或出为州县官。宣德五年，始命学士教习。万历以后，掌教习者，专以吏、礼二部侍郎二人。
