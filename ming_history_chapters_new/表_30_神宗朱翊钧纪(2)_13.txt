标题: 神宗朱翊钧纪(2)
章节类型: 表
卷数: 30
URL: https://www.xuges.com/ls/mingshi/0029.htm
原始标题: (2)
段落序号: 13

==================================================

冬十月壬午，振京城饥民。丙戌，以播州用兵，加四川、湖广田赋。戊子，贵州宣慰使安疆臣有罪，诏讨贼自赎。十一月己酉，免河南被灾田租。癸酉，振畿辅及凤阳等处饥。十二月丁丑，武昌、汉阳民变，击伤税使陈奉。戊子，振京师就食流民。是年，琉球入贡。
