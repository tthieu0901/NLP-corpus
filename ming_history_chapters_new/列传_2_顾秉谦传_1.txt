标题: 顾秉谦传
章节类型: 列传
卷数: 2
URL: https://www.xuges.com/ls/mingshi/1864.htm
原始标题: 顾秉谦
段落序号: 1

==================================================

顾秉谦，昆山人。万历二十三年进士。改庶吉士，累官礼部右侍郎，教习庶吉士。天启元年晋礼部尚书，掌詹事府事。二年，魏忠贤用事，言官周宗建等首劾之。忠贤于是谋结外廷诸臣，秉谦及魏广微率先谄附，霍维华、孙杰之徒从而和之。明年春，秉谦、广微遂与朱国祯、朱延禧俱入参机务。
