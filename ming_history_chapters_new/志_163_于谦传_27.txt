标题: 于谦传
章节类型: 志
卷数: 163
URL: https://www.xuges.com/ls/mingshi/0506.htm
原始标题: 卷53 于谦
段落序号: 27

==================================================

伟喜任智数。既为谦所引，恐嫉谦者目己为朋附，尝密奏谦误，冀自解。帝以其奏授谦，谦叩头谢。帝曰：“吾自知卿，何谢为？”谦出，伟问：“上与公何言？”谦笑曰：“我有失，望君面规我，何至尔邪？”出奏示之，伟大惭沮。然竟坐谦党，罢归。成化三年复官，请毁白琦所镂板。逾年，告病归卒。
