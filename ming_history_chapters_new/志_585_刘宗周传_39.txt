标题: 刘宗周传
章节类型: 志
卷数: 585
URL: https://www.xuges.com/ls/mingshi/1221.htm
原始标题: 卷138 刘宗周
段落序号: 39

==================================================

一曰据形胜以规进取。江左非偏安之业，请进图江北。凤阳号中都，东扼徐、淮，北控豫州，西顾荆、襄，而南去金陵不远，请以驻亲征之师。大小铨除，暂称行在，少存臣子负罪引慝之心。从此渐进，秦、晋、燕、齐必有响应而起者。
