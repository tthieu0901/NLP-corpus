标题: 钱象坤传
章节类型: 志
卷数: 566
URL: https://www.xuges.com/ls/mingshi/1198.htm
原始标题: 钱象坤
段落序号: 3

==================================================

崇祯元年，召拜礼部尚书，协理詹事府。明年冬，都城被兵，条御敌三策。奉命登陴分守，祁寒不懈。帝觇知，遂与何如宠并相。明年，温体仁入，象坤其门生，让而居其下。累加少保，进武英殿。象坤在翰林，与龙锡、谦益、士升并负物望，有“四钱”之目。及体仁相，无附和迹。
