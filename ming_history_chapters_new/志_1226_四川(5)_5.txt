标题: 四川(5)
章节类型: 志
卷数: 1226
URL: https://www.xuges.com/ls/mingshi/2257.htm
原始标题: (5)
段落序号: 5

==================================================

叠溪守御军民千户所本叠溪右千户所，洪武十一年以古翼州置，属茂州卫。二十五年改置。直隶都司。（南有排栅山。西有汶江，南有黑水流合焉，谓之翼水。又南有南桥、中桥、彻底三关，北有永镇桥关、镇平关，西有叠溪桥关，东有小关，俱洪武十一年置。）领长官司二。东南距布政司五百八十里。
