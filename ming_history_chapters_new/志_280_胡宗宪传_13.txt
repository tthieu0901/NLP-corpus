标题: 胡宗宪传
章节类型: 志
卷数: 280
URL: https://www.xuges.com/ls/mingshi/0824.htm
原始标题: 胡宗宪
段落序号: 13

==================================================

久之，以万寿节献秘术十四。帝大悦，将复用矣。会御史汪汝正籍罗龙文家，上宗宪手书，乃被劾时自拟旨授龙文以达世蕃者，遂逮下狱。宗宪自叙平贼功，言以献瑞得罪言官，且讦汝正受赃事。帝终怜之，并下汝正狱。宗宪竟瘐死，汝正得释。万历初，复官，谥襄懋。
