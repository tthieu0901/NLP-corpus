标题: 仁宗诸子传
章节类型: 表
卷数: 71
URL: https://www.xuges.com/ls/mingshi/0071.htm
原始标题: 仁宗诸子
段落序号: 4

==================================================

初，祁锳有子十人，世子见滋，次盟津王见濍，次东垣王见氵贡。见濍母有宠于祁锳，规夺嫡，不得，窃世子金册以去。祁锳索之急，因怨不复朝，所为益不法。祁锳言之宪宗，革为庶人。及康王薨，无子，见濍子祐橏应及，以前罪废，乃立东垣王子祐檡。至是祐橏求复郡王爵，怨厚烷不为奏，乘帝怒，摭厚烷四十罪，以叛逆告。诏驸马中官即讯。还报反无验，治宫室名号拟乘舆则有之。帝怒曰：“厚烷讪朕躬，在国骄傲无礼，大不道。”削爵，锢之凤阳。隆庆元年复王爵，增禄四百石。厚烷自少至老，布衣蔬食。
