标题: 张元勋传
章节类型: 志
卷数: 328
URL: https://www.xuges.com/ls/mingshi/0905.htm
原始标题: 张元勋
段落序号: 1

==================================================

张元勋，字世臣，浙江太平人。嗣世职为海门卫新河所百户。沈毅有谋。值倭警，隶戚继光麾下。有功，进千户。从破横屿诸贼，屡进署都指挥佥事，充福建游击将军。隆庆初，破倭福安，改南路参将。从李锡破曾一本，进副总兵。
