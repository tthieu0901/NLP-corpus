标题: 乔宇传
章节类型: 志
卷数: 228
URL: https://www.xuges.com/ls/mingshi/0724.htm
原始标题: 卷77 乔宇
段落序号: 6

==================================================

宇幼从父京师，学于杨一清。成进士后，复从李东阳游。诗文雄隽，兼通篆籀。性好山水，尝陟太华绝顶。遇虎，仆夫皆惊仆，宇端坐不动，虎徐帖尾去。家居澹泊，服御若寒士。身殁，二妾刘、许皆从死。穆宗即位，复官，赠少傅，谥庄简。
