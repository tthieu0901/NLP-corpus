标题: 董汉儒传
章节类型: 志
卷数: 593
URL: https://www.xuges.com/ls/mingshi/1229.htm
原始标题: 董汉儒
段落序号: 2

==================================================

寻迁山东佥事，进副使，历湖广左右布政使，所在有声。四十年，就拜右副都御史，巡抚其地。帝赐福王庄田，责湖广四千四百余顷，汉儒以无所得田，请岁输万金代租，不听。楚宗五十余人，讦假王事获罪，囚十载，汉儒力言，王，假也，请释系者。又为满朝荐、卞孔时等乞宥。俱不报。忧归。
