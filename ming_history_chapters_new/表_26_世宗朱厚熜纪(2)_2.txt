标题: 世宗朱厚熜纪(2)
章节类型: 表
卷数: 26
URL: https://www.xuges.com/ls/mingshi/0025.htm
原始标题: (2)
段落序号: 2

==================================================

十六年春二月壬子，安南黎宁遣使告莫登庸之难。癸酉，如天寿山。三月甲申，还宫。丙午，幸大峪山视寿陵。夏四月癸丑，还宫。六月癸酉，吉囊寇宣府，指挥赵镗战死。秋八月，复寇宣府，杀参将张国辅。冬十一月，故昌国公张鹤龄下狱，瘐死。是年，土鲁番、天方、撒马儿罕入贡。
