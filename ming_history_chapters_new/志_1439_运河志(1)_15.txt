标题: 运河志(1)
章节类型: 志
卷数: 1439
URL: https://www.xuges.com/ls/mingshi/2573.htm
原始标题: ·运河
段落序号: 15

==================================================

五月，浚漕工竣。七月，沙湾决口工亦竣，会通复安。都御史陈泰一浚淮、扬漕河，筑口置坝。黄河尝灌新庄闸至清江浦三十馀里，淤浅阻漕，稍稍浚治，即复其旧。英宗初，命官督漕，分济宁南北为二，侍郎郑辰治其南，副都御史贾谅治其北。
