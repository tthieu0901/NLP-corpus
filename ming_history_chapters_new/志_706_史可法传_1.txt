标题: 史可法传
章节类型: 志
卷数: 706
URL: https://www.xuges.com/ls/mingshi/1361.htm
原始标题: 卷157 史可法
段落序号: 1

==================================================

史可法，字宪之，大兴籍，祥符人。世锦衣百户。祖应元举于乡，官黄平知州，有惠政。语其子从质曰：“我家必昌。”从质妻尹氏有身，梦文天祥入其舍，生可法。以孝闻。举崇祯元年进士，授西安府推官，稍迁户部主事，历员外郎、郎中。
