标题: 周延潘恩传
章节类型: 志
卷数: 264
URL: https://www.xuges.com/ls/mingshi/0792.htm
原始标题: 周延潘恩
段落序号: 1

==================================================

周延，字南乔，吉水人。嘉靖二年进士。除潜江知县，改新会，擢兵科给事中。时议新建伯王守仁罪，将夺其爵。延抗疏为讼，坐谪太仓州判官。历南京吏部郎中，出为广东参政。抚安南，征黎寇，皆预，有功。三迁广东左布政使。以右副都御史巡抚应天。靖海寇林成乱。进兵部右侍郎，提督两广军务。召为刑部左侍郎。历南京右都御史，吏、兵二部尚书。
