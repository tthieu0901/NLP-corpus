标题: 锦衣卫
章节类型: 志
卷数: 1419
URL: https://www.xuges.com/ls/mingshi/2535.htm
原始标题: 锦衣卫
段落序号: 3

==================================================

旗手卫，本旗手千户所，洪武十八年改置。掌大驾金鼓、旗纛，帅力士随驾宿卫。（校尉、力士，佥民间壮丁为之。校尉专职擎执卤簿仪杖，及驾前宣召官员，差遣干办，隶锦衣卫。力士专领金鼓、旗帜，随驾出入，及守卫四门，隶旗手卫。）凡岁祭旗头六纛之神，八月于坛，十二月于承天门外，皆卫官莅事，统所五。
