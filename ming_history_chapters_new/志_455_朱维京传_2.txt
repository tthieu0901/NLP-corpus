标题: 朱维京传
章节类型: 志
卷数: 455
URL: https://www.xuges.com/ls/mingshi/1072.htm
原始标题: 朱维京
段落序号: 2

==================================================

举万历五年进士，授大理评事，进右寺副。九年京察，谪汝州同知，改知崇德。入为屯田主事，再迁光禄丞。火落赤败盟，经略郑洛主和，督抚魏学曾、叶梦熊主战。维京请召洛还，专委学曾等经理。及学曾以宁夏事被逮，复抗疏救之。
