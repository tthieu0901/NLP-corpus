标题: 侯良柱传
章节类型: 志
卷数: 678
URL: https://www.xuges.com/ls/mingshi/1326.htm
原始标题: 侯良柱
段落序号: 5

==================================================

十三年，良柱子指挥天锡伏阙言：“臣与贼不共戴天。愿捐赀缮甲，选募劲旅及臣父旧将，自当一队，与贼血战，下雪父耻，上报国恩。”帝深嘉之，命授游击，赴嗣昌军立功。已，嗣昌言天锡所将亲丁二百六十人及召募精卒五六百人皆剽悍敢战。帝益嘉之，再增一秩。
