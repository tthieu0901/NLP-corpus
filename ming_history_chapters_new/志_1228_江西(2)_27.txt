标题: 江西(2)
章节类型: 志
卷数: 1228
URL: https://www.xuges.com/ls/mingshi/2259.htm
原始标题: (2)
段落序号: 27

==================================================

安福（府西少北。元安福州。洪武二年正月降为县。西有卢萧山，卢水出焉，经城北，东流与王江合，又东合禾水，至庐陵县神冈山下入於赣江。南有黄茆巡检司，治黄陂寨，后迁县西时砻镇，西有罗塘巡检司，治洋泽，后迁江背，俱仍故名。）
