标题: 李文祥传
章节类型: 志
卷数: 210
URL: https://www.xuges.com/ls/mingshi/0679.htm
原始标题: 卷72 李文祥
段落序号: 6

==================================================

疏奏，宦官及执政万安、刘吉、尹直等咸恶之，数日不下。忽诏诣左顺门，以疏内有“中兴再造”语，传旨诘责。文祥从容辨析而出。谪授陕西咸宁丞。南京主事夏崇文论救，不纳。工部主事莆田林沂复请召文祥及汤鼐，纳崇文言，且召陈献章、谢铎等。时安已去，吉、直激帝怒，严旨切责之。廷臣多荐文祥，率为吉、直所沮。
