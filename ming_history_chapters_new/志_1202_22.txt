标题: 
章节类型: 志
卷数: 1202
URL: https://www.xuges.com/ls/mingshi/2233.htm
原始标题: (2)
段落序号: 22

==================================================

河间府（元河间路，直隶中书省。）洪武元年十月为府，属河南分省。二年三月来属。领州二，县十六。北距京师四百十里。弘治四年编户四万二千五百四十八，口三十七万八千六百五十八。万历六年，户四万五千二十四，口四十一万九千一百五十二。
