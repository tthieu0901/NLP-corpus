标题: 薛敷教传
章节类型: 志
卷数: 443
URL: https://www.xuges.com/ls/mingshi/1059.htm
原始标题: 薛敷教
段落序号: 3

==================================================

二十年夏，起敷教凤翔教授，旋迁国子助教。明年，力争三王并封，又上书王锡爵。寻以救南星，谪光州学正。省母归，遂不复出。敷教禔身严苦，垢衣粝食，终身未尝受人馈。家居二十年，力持清议，大吏有举动，多用敷教言而止。后与宪成兄弟及攀龙辈讲学。卒，赠尚宝司丞。
