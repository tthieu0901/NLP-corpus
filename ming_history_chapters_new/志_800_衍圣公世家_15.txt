标题: 衍圣公世家
章节类型: 志
卷数: 800
URL: https://www.xuges.com/ls/mingshi/1496.htm
原始标题: 卷166 衍圣公世家
段落序号: 15

==================================================

尚贤，字象之。巡抚丁以忠言：“尚贤冲年，宜如弘泰例，国学肄业。”从之。万历九年，庶母郭氏讦尚贤。帝为革供奉女乐二十六户，令三岁一朝。十七年，尚贤仍请比岁入贺，许之。尚贤博识。天启元年卒。子荫椿先卒，无嗣，从弟子荫植袭。
