标题: 
章节类型: 志
卷数: 1203
URL: https://www.xuges.com/ls/mingshi/2234.htm
原始标题: (3)
段落序号: 21

==================================================

大名府（元大名路，直隶中书省。）洪武元年为府。十月属河南分省。二年三月来属。领州一，县十。东北距京师千一百六十里。弘治四年编户六万六千二百七，口五十七万四千九百七十二。万历六年，户七万一千一百八十，口六十九万二千五十八。
