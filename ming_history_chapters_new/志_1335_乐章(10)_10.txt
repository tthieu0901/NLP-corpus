标题: 乐章(10)
章节类型: 志
卷数: 1335
URL: https://www.xuges.com/ls/mingshi/2430.htm
原始标题: (10)
段落序号: 10

==================================================

三奏《民初生之曲》，其一，《沽美酒》：熙春阳，化日长。执懿筐，采柔桑。拾茧缲丝有万箱。染红黄孔阳，为公子制衣裳。其二，《太平令》：勤树艺，岁年丰穰，九十月禾黍登场。为春酒瓮浮新酿，村田乐齐歌齐唱。飨公堂，杀羊举觞，继进著兕觥，祝圣寿，万灵扶相。
