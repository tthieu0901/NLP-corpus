标题: 广东(3)
章节类型: 志
卷数: 1241
URL: https://www.xuges.com/ls/mingshi/2272.htm
原始标题: (3)
段落序号: 5

==================================================

化州（元化州路，属海北海南道。）洪武元年为府。七年十一月降为州，以州治石龙县省入。九年四月又降为县，来属。十四年五月复为州。（北有石城山，又有来安山。东北有茂名水，窦江之下流。又有陵水、罗水，俱自广西北流县流入，与茂名水合，至吴川县为吴川水，南入於海。北有梁家沙巡检司。）东南距府九十里。领县二：
