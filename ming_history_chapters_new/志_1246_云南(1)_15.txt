标题: 云南(1)
章节类型: 志
卷数: 1246
URL: https://www.xuges.com/ls/mingshi/2277.htm
原始标题: ·云南
段落序号: 15

==================================================

嵩明州洪武十五年三月改曰嵩盟。成化十八年复故。（东北有罗锦山。东有秀嵩山。西北有东葛勒山。东南有乌纳山，牧漾水出焉，西南入滇池。又东南有嘉利泽，亦曰杨林泽。又西有邵甸河，汇九十九泉，至昆明为备龙江。西有邵甸县，洪武十五年三月属州，寻废。东南有杨林县，成化十七年十月废。又东有杨林守御千户所，洪武二十五年置。又西有兔儿关巡检司。）西南距府百二十里。
