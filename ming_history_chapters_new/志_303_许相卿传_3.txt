标题: 许相卿传
章节类型: 志
卷数: 303
URL: https://www.xuges.com/ls/mingshi/0857.htm
原始标题: 许相卿
段落序号: 3

==================================================

嘉靖二年诏荫中官张钦义子李贤为锦衣世袭指挥。相卿言：“于谦子冕止锦衣千户，王守仁子正宪止锦衣百户。贤中官厮养，反过之。忠勋大臣裔曾不若近幸奴，殉国勤事之臣谁不解体？部臣彭泽、科臣许复礼、安磐相继言之，悉拒不纳。毋乃重内侍而轻士大夫哉！”
