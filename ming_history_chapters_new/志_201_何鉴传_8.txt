标题: 何鉴传
章节类型: 志
卷数: 201
URL: https://www.xuges.com/ls/mingshi/0656.htm
原始标题: 卷70 何鉴
段落序号: 8

==================================================

帝时好弄兵。群小宠幸者言边军憨健过京军远甚，宜留之京营。帝以为然。至十一月，三镇军毕至，遂命留之，以京军往代。鉴力陈不可，廷臣集议，复极言其害，帝竟不从。自是，边军于大内团操，号为“外四家军”，而江彬进用矣。
