标题: 熊明遇传
章节类型: 志
卷数: 595
URL: https://www.xuges.com/ls/mingshi/1233.htm
原始标题: 熊明遇
段落序号: 3

==================================================

今内库太实，外库太虚，可忧一。饷臣乏饷，边臣开边，可忧二。套部图王，插部觊赏，可忧三。黄河泛滥，运河胶淤，可忧四。齐苦荒天，楚苦索地，可忧五。鼎铉不备，栋梁常挠，可忧六。群哗盈衢，讹言载道，可忧七。吴民喜乱，冠履倒置，可忧八。
