标题: 张士诚传
章节类型: 表
卷数: 87
URL: https://www.xuges.com/ls/mingshi/0087.htm
原始标题: 张士诚
段落序号: 11

==================================================

李伯升仕士诚至司徒，既降，命仍故官，进中书平章同知詹事府事。尝将兵讨平湖广慈利蛮，又为征南右副将军，同吴良讨靖州蛮。后坐胡党死。潘元明以平章守杭州降，仍为行省平章，与伯升俱岁食禄七百五十石，不治事。云南平，以元明署布政司事，卒官。
