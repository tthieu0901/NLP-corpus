标题: 马世龙传
章节类型: 志
卷数: 686
URL: https://www.xuges.com/ls/mingshi/1335.htm
原始标题: 卷153 马世龙
段落序号: 4

==================================================

五年九月，世龙误信降人刘伯漒言、遣前锋副将鲁之甲、参将李承先率师袭取耀州，败没。言官交章劾奏，严旨切责，令戴罪图功。时魏忠贤方以清君侧疑承宗，其党攻世龙者并及承宗。承宗不安其位去，以兵部尚书高第来代。职方主事徐日久者，先佐第挠辽事，及从第赞画，力攻世龙。世龙阴结忠贤，反削日久籍。其冬，世龙亦谢病去。
