标题: 诸王读书仪
章节类型: 志
卷数: 1319
URL: https://www.xuges.com/ls/mingshi/2368.htm
原始标题: 诸王读书仪
段落序号: 3

==================================================

万历六年定，书堂设中座，书案在左，写字案在右。辅臣率讲读侍书官候于门外。王入书堂，传令旨“先生进”。辅臣率各官入，四拜，分班侍立。讲读官以次授书各十遍讫，令旨“先生吃酒饭”，各官出，王暂入堂南间少憩。辅臣各率官入。令旨“先生进”，遂入分班侍立。侍书官看写字，讲读以次进讲毕，各官一拜出。
