标题: 刘体乾传
章节类型: 志
卷数: 332
URL: https://www.xuges.com/ls/mingshi/0912.htm
原始标题: 刘体乾
段落序号: 7

==================================================

神宗即位，起南京兵部尚书，奏言：“留都根本重地，故额军九万，马五千余匹。今军止二万二千，马仅及半，单弱足虑。宜选诸卫余丁，随伍操练，发贮库草场银买马。”又条上防守四事。并从之。万历二年致仕，卒。赠太子少保。
