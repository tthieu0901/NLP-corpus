标题: 方良永传
章节类型: 志
卷数: 256
URL: https://www.xuges.com/ls/mingshi/0772.htm
原始标题: 方良永
段落序号: 5

==================================================

良永侍父疾，衣不解带者三月。母病，良永年六十余矣，手进汤药无少怠。居倚庐哀毁，称纯孝焉。素善王守仁，而论学与之异。尝语人曰：“近世专言心学，自谓超悟独到，推其说以自附于象山，而上达于孔子。目贤圣教人次第为小子无用之学，程、朱而下无不受摈，而不知其入于妄。”
