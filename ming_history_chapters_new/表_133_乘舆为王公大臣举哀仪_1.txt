标题: 乘舆为王公大臣举哀仪
章节类型: 表
卷数: 133
URL: https://www.xuges.com/ls/mingshi/2404.htm
原始标题: 乘舆为王公大臣举哀仪
段落序号: 1

==================================================

洪武二年，开平王常遇春卒于军。讣至，礼官请如宋太宗为赵普举哀故事。遂定制，凡王公薨，讣报太常司，示百官，于西华门内壬地设御幄，陈御座，置素褥。设讣者位于前，设百官陪哭位东西向，奉慰位于讣者位北，北向。
