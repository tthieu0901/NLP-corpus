标题: 福建(1)
章节类型: 志
卷数: 1237
URL: https://www.xuges.com/ls/mingshi/2268.htm
原始标题: ·福建
段落序号: 30

==================================================

永安（府西南。本沙县之浮流巡检司，正统十四年置永安千户所於此。景泰三年改置县，析尤溪县地益之。东北有贡川山。东南有石罗山。西有燕溪，四源合流，经城东北，下流为沙县之沙溪。又西有安砂镇、西南有湖口寨二巡检司。又西北有黄杨巡检司，废。）
