标题: 吕大器传
章节类型: 志
卷数: 746
URL: https://www.xuges.com/ls/mingshi/1407.htm
原始标题: 卷162 吕大器
段落序号: 1

==================================================

吕大器，字俨若，遂宁人。崇祯元年进士。援行人，擢吏部稽勋主事，更历四司，乞假归。以邑城庳恶，倡议修筑。工甫竣，贼至，佐有司拒守，城获全。诏增秩一等。出为关南道参议，迁固原副使。巡抚丁启睿檄大器讨长武贼，用穴地火攻法灭之。
