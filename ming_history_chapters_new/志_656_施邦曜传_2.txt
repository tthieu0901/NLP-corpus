标题: 施邦曜传
章节类型: 志
卷数: 656
URL: https://www.xuges.com/ls/mingshi/1297.htm
原始标题: 施邦曜
段落序号: 2

==================================================

迁屯田郎中，稍迁漳州知府，尽知属县奸盗主名，每发辄得，阖郡惊为神。盗刘香、李魁奇横海上，邦曜絷香母诱之，香就擒。魁奇援郑芝龙事请抚，邦曜言于巡抚邹维琏讨平之。迁福建副使、左参政、四川按察使、福建左布政使，并有声。
