标题: 云南(1)
章节类型: 志
卷数: 1246
URL: https://www.xuges.com/ls/mingshi/2277.htm
原始标题: ·云南
段落序号: 20

==================================================

陆凉州（东有丘雄山，下有中涎泽，即南盘江所汇也。西北有木容山，有关。又西有部封山。又西有芳华县，南有河纳县，元皆属州，永乐初皆废。西南有陆凉卫，洪武二十三年三月以古鲁昌地置，西南有乔甸，万历二年立营置戍於此。四十八年复设法古甸、龙峒等营，协守其地。）北距府百二十里。
