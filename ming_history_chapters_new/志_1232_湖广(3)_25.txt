标题: 湖广(3)
章节类型: 志
卷数: 1232
URL: https://www.xuges.com/ls/mingshi/2263.htm
原始标题: (3)
段落序号: 25

==================================================

房（府南少西。元房州，属襄阳路。洪武十年五月以州治房陵县省入，又降州为县，仍属襄阳府。成化十二年十二月来属。西南有景山，一名雁山，沮水出焉，流入远安县界。又南有粉水，亦曰彭水，又有筑水，俱流入谷城县，注汉。西南有板桥山巡检司，后移於县东南之博磨坪。）
