标题: 广东(3)
章节类型: 志
卷数: 1241
URL: https://www.xuges.com/ls/mingshi/2272.htm
原始标题: (3)
段落序号: 13

==================================================

合浦（倚。洪武七年十一月省，十四年五月复置。东有大廉山，州以此名。东南滨海，亦曰珠母海，以海中有珠池也。又城北有廉江，亦曰合浦江，自广西容县流入，迳州，江口分为五，西南注於海。又北有石康县，成化八年省。东有永安守御千户所，洪武二十七年置。东南有珠场、东北有永平二巡检司。又北有高仰巡检司，治马栏墟，后迁於县西南。）
