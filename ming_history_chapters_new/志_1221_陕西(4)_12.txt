标题: 陕西(4)
章节类型: 志
卷数: 1221
URL: https://www.xuges.com/ls/mingshi/2252.htm
原始标题: (4)
段落序号: 12

==================================================

甘州左卫（倚。元甘州路。）洪武初废。二十三年十二月置甘州左卫。二十七年十一月罢。二十八年六月复置。（洪武二十五年三月建肃王府。建文元年迁於兰县。西南有祁连山。西北有合黎山。东北有人祖山，山口有关，曰山南，嘉靖二十七年置。又东北有居延海。西有弱水，出西南山谷中，下流入焉。又有张掖河，流合弱水，其支流曰黑水河，仍合於张掖河。又东南有卢水，亦曰沮渠川。）
