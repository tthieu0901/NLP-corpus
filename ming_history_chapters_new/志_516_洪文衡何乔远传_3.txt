标题: 洪文衡何乔远传
章节类型: 志
卷数: 516
URL: https://www.xuges.com/ls/mingshi/1144.htm
原始标题: 洪文衡何乔远
段落序号: 3

==================================================

泰昌元年起太常卿。光宗既崩，议升祔。文衡请祧睿宗，曰：“此肃宗一时崇奉之情，不合古谊。且睿宗尝为武宗臣矣，一旦加诸其上，礼既不合，情亦未安。当时臣子过于将顺，因循至今。夫情隆于一时，礼垂于万世，更定之举正在今时。”疏格不行。未几卒，赠工部右侍郎。
