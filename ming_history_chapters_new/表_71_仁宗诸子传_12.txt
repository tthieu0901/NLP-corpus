标题: 仁宗诸子传
章节类型: 表
卷数: 71
URL: https://www.xuges.com/ls/mingshi/0071.htm
原始标题: 仁宗诸子
段落序号: 12

==================================================

时王邸灾，先世蓄积一空。厚颍折节为恭俭，节禄以饷边，进金助三殿工。两赐书币。事嫡母王太妃及生母潘太妃，以孝闻。潘卒，殡之东偏。王太妃曰：“汝母有子，社稷是赖，无以我故避正寝。”厚颎泣曰：“臣不敢以非礼加臣母。”及葬，跣足扶榇五十里。士大夫过襄者，皆为韦布交。四十五年薨。子靖五载尧嗣，万历二十三年薨。子翊铭嗣。崇祯十四年，张献忠陷襄阳，遇害。
