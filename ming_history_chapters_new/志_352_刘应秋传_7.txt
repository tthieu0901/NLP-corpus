标题: 刘应秋传
章节类型: 志
卷数: 352
URL: https://www.xuges.com/ls/mingshi/0934.htm
原始标题: 刘应秋
段落序号: 7

==================================================

明年五月，南都不守，江西郡县多失。同升携家将入福建，止雩都，与杨廷麟谋兴复。唐王加同升祭酒。同升乃入赣州，偕廷麟筹兵食。取吉安、临江，加詹事兼兵部左侍郎。同升已羸疾，日与士大夫讲忠孝大节，闻者咸奋，以廷麟请，抚南、赣，十二，月卒于赣州。
