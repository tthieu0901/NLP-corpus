标题: 郑善夫传
章节类型: 志
卷数: 823
URL: https://www.xuges.com/ls/mingshi/1540.htm
原始标题: 郑善夫
段落序号: 2

==================================================

云霄，字近夫，寿张人，善夫同年进士。作蓄艾堂，聚书数千卷，以作者自命。正德中，官南京给事中。武宗纳有娠女子马姬宫中，云霄偕同官疏谏，引李园、吕不韦事为讽，不报。卒官，年三十有七。乡人穆孔晖畏云霄峭直，曰：“殷子耻不善，不啻负秽然。”
