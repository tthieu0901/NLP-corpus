标题: 宋晟传
章节类型: 志
卷数: 115
URL: https://www.xuges.com/ls/mingshi/0349.htm
原始标题: 卷38 宋晟
段落序号: 2

==================================================

二十四年充总兵官，与都督刘真讨哈梅里。其地去肃州千余里。晟令军中多具粮糗，倍道疾驰，乘夜至城下。质明，金鼓声震地，阖城股栗，遂克之。擒其王子别儿怯帖木儿，及伪国公以下三十余人，收其部落辎重以归。自是番戎慴服，兵威极于西域。明年五月从蓝玉征罕东，徇阿真川，土酋哈昝等遁去。师还，调中军都督佥事。
