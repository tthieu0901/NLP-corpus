标题: 郭云王溥传
章节类型: 志
卷数: 23
URL: https://www.xuges.com/ls/mingshi/0167.htm
原始标题: 郭云王溥
段落序号: 6

==================================================

赞曰：文辉、司马任寄股肱，叶旺、马云效著边域；大亨以端直见思，郭云以政绩蒙宠。他如蔡迁、王铭、甯正、金兴旺辈，或善战，或善守，或善抚绥，要皆一时良将也。盖明运初兴，人材蔚起，铁券、丹符之外，其可称者犹如此。以视诗人《兔罝之咏，何多让哉。
