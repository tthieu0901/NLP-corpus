标题: 毛虫之孽
章节类型: 志
卷数: 1175
URL: https://www.xuges.com/ls/mingshi/2196.htm
原始标题: 毛虫之孽
段落序号: 1

==================================================

弘治九年八月，有黑熊自都城莲池缘城上西直门，官军逐之下，不能获。啮死一人，伤一人。十一年六月，有熊自西直门入城，郎中何孟春曰：“当备盗，亦宜慎火。宋绍兴间熊抵永嘉城，州守高世则以熊字能火，戒郡中慎火，果延烧庐舍，此其兆也。”是年，城内多火灾。
