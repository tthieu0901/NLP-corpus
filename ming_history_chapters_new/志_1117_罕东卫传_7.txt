标题: 罕东卫传
章节类型: 志
卷数: 1117
URL: https://www.xuges.com/ls/mingshi/2084.htm
原始标题: 罕东卫
段落序号: 7

==================================================

时土鲁番日强，数侵掠邻境，诸部皆不能支。正德中，蒙古大酋入青海，罕东亦遭蹂躏，其众益衰。后土鲁番复陷哈密，直犯肃州。罕东复残破，相率求内徙，其城遂弃不守。嘉靖时，总督王琼安辑诸部，移罕东都指挥枝丹部落于甘州。
