标题: 后妃传(12)
章节类型: 表
卷数: 47
URL: https://www.xuges.com/ls/mingshi/0047.htm
原始标题: (12)
段落序号: 1

==================================================

穆宗孝懿皇后李氏，昌平人。穆宗为裕王，选为妃，生宪怀太子。嘉靖三十七年四月薨。帝以部疏称薨非制，命改称故，葬金山。穆宗即位，谥曰孝懿皇后，封后父铭德平伯。神宗即位，上尊谥曰孝懿贞惠顺哲恭仁俪天襄圣庄皇后，合葬昭陵，祔太庙。
