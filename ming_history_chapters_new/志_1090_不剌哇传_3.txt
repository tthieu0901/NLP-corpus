标题: 不剌哇传
章节类型: 志
卷数: 1090
URL: https://www.xuges.com/ls/mingshi/2048.htm
原始标题: 不剌哇
段落序号: 3

==================================================

其国，傍海而居，地广斥卤，少草木，亦垒石为屋。其盐池。但投树枝于中，已而取起，盐即凝其上。俗淳。田不可耕，蒜葱之外无他种，专捕鱼为食。所产有马哈兽，状如獐；花福禄，状如驴；及犀、象、骆驼、没药、乳香、龙涎香之类，常以充贡。
