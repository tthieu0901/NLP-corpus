标题: 诸王传序
章节类型: 表
卷数: 54
URL: https://www.xuges.com/ls/mingshi/0054.htm
原始标题: 卷3 诸王传序
段落序号: 2

==================================================

诸子年十岁，则授涂金银册银宝，封为郡王。嫡长子为郡王世子，嫡长孙则授长孙，冠服视二品。诸子授镇国将军，孙辅国将军，曾孙奉国将军，四世孙镇国中尉，五世孙辅国中尉，六世以下皆奉国中尉。其生也请名，其长也请婚，禄之终身，丧葬予费，亲亲之谊笃矣。
