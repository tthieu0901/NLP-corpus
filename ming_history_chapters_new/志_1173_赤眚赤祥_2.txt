标题: 赤眚赤祥
章节类型: 志
卷数: 1173
URL: https://www.xuges.com/ls/mingshi/2183.htm
原始标题: 赤眚赤祥
段落序号: 2

==================================================

正德元年正月乙酉夜，崇明空中有红光，曳尾如虹，起东北至西南没，声如雷。辛丑，凤阳红光发，与日同色，声如雷。二年八月己亥，赤光见宁夏，长五丈。八年七月甲申，龙泉有赤弹二，自空陨于县治，形如鹅卵，跃入民居，相斗久之。
