标题: 马永传
章节类型: 志
卷数: 320
URL: https://www.xuges.com/ls/mingshi/0893.htm
原始标题: 卷94 马永
段落序号: 1

==================================================

马永，字天锡，迁安人。生而魁岸，骁果有谋。习兵法，好《左氏春秋》。嗣世职为金吾左卫指挥使。正德时，从陆完击贼有功，进都指挥同知。江彬练兵西内，永当隶彬，称疾避之。守备遵化，寇入马兰峪，参将陈乾被劾，擢永代。战柏崖、白羊峪，皆有功。
