标题: 桑世杰传
章节类型: 志
卷数: 15
URL: https://www.xuges.com/ls/mingshi/0151.htm
原始标题: 桑世杰
段落序号: 4

==================================================

又刘成者，灵璧人。以统兵总管从耿炳文定长兴，为永兴翼左副元帅，数佐炳文败士诚兵。李伯升以十万众来攻，城中兵仅七千。太祖遣兵援之，未至，炳文婴城守。成引数士骑出西门，击败伯升兵，擒其将宋元帅。转至东门，敌悉兵围之，遂战死。赠怀远将军，立庙长兴。
