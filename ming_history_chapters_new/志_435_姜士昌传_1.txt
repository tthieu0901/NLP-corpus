标题: 姜士昌传
章节类型: 志
卷数: 435
URL: https://www.xuges.com/ls/mingshi/1051.htm
原始标题: 姜士昌
段落序号: 1

==================================================

姜士昌，字仲文，丹阳人。父宝，字廷善。嘉靖三十二年进士。官编修。不附严嵩，出为四川提学佥事。再转福建提学副使，累迁南京国子监祭酒。请罢纳粟例，复积分法，又请令公侯伯子弟及举人尽入监肄业，诏皆从之。累官南京礼部尚书。尝割田千亩以赡宗族。
