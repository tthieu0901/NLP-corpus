标题: 陕西(4)
章节类型: 志
卷数: 1221
URL: https://www.xuges.com/ls/mingshi/2252.htm
原始标题: (4)
段落序号: 1

==================================================

宁夏卫（元宁夏府路，属甘肃行省。）洪武三年为府。五年，府废。二十六年七月置卫。二十八年四月罢。永乐元年正月复置。（洪武二十六年，庆王府自庆阳府迁此。西有贺兰山。又西南有峡口山，黄河流其中，一名青铜硖。黄河出硖东流，亦曰三岔河。又东有黑水河，南有清水河，即葫芦河下流也，俱注於黄河。有宁夏群牧千户所，洪武二十七年十二月置。）领千户所四。东南距布政司千四百里。
