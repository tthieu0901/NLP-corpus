标题: 都转运盐使司
章节类型: 志
卷数: 1400
URL: https://www.xuges.com/ls/mingshi/2512.htm
原始标题: ·都转运盐使司
段落序号: 2

==================================================

都转运使。掌盐监之事。同知、副判分司之。都转运盐使司凡六：曰两淮，曰两浙，曰长芦，曰河东，曰山东，曰福建。分司十四：泰州、淮安、通州隶两淮，嘉兴、松江、宁绍、温台隶两浙，沧州、青州隶长芦，胶莱、滨乐隶山东，解盐东场、西场、中场隶河东。分副使若副判莅之，督各场仓盐课司，以总于都转运使，共奉巡盐御史或盐法道臣之政令。（福建、山东无巡盐御史，馀详《食货志·盐法》中。）
