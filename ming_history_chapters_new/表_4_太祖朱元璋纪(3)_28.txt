标题: 太祖朱元璋纪(3)
章节类型: 表
卷数: 4
URL: https://www.xuges.com/ls/mingshi/0003.htm
原始标题: (3)
段落序号: 28

==================================================

十二年春正月己卯，始合礼天地于南郊。甲申，洮州十八族番叛，命沐英移兵讨之。丙申，丁玉平松州蛮。二月戊戌，李文忠督理河、岷、临、巩军事。乙巳，诏曰：“今春雨雪经旬。天下贫民困于饥寒者多有，其令有司给以钞。”丙寅，信国公汤和率列候练兵临清。
