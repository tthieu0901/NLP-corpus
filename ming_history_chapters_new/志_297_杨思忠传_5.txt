标题: 杨思忠传
章节类型: 志
卷数: 297
URL: https://www.xuges.com/ls/mingshi/0851.htm
原始标题: 杨思忠
段落序号: 5

==================================================

儒既复御史，益发舒，亦以康事率同列劾拱。拱罢，又劾去大学士郭朴。顷之，劾罢抚治郧阳都御史刘秉仁。又以永平失事劾总督刘焘、巡抚耿随卿、总兵官李世忠罪。随卿、世忠被逮，焘贬官。隆庆二年，儒再迁右佥都御史，理山西屯盐。吏部追论其知永丰时贪墨，遂落职闲住。
