标题: 陈修等诸尚书传
章节类型: 志
卷数: 44
URL: https://www.xuges.com/ls/mingshi/0203.htm
原始标题: 卷21 陈修等诸尚书
段落序号: 6

==================================================

翟善，字敬夫，以贡举历官吏部文选司主事。二十六年，尚书詹徽、侍郎傅友文诛，命善署部事，再迁至尚书。明于经术，奏对合帝意。帝曰：“善虽年少，气宇恢廓，他人莫及也。”欲为营第于乡，善辞。又欲除其家戍籍，善曰：“戍卒宜增，岂可以臣破例。”帝益以为贤。二十八年坐事，降宣化知县以终。
