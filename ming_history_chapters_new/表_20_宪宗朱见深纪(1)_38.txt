标题: 宪宗朱见深纪(1)
章节类型: 表
卷数: 20
URL: https://www.xuges.com/ls/mingshi/0019.htm
原始标题: 9.宪宗朱见深纪
段落序号: 38

==================================================

冬十月乙亥，王恕为刑部侍郎，总理河道。十一月甲寅，立皇子祐极为皇太子，大赦。己未，荆、襄贼平，流民复业者一百四十余万人。十二月甲戌，彗星见，下诏自责，敕群臣修省，条时政得失。壬午，彗星入紫微垣，避正殿，撤乐，御奉天门听政。癸未，召朱永还，王越总督延绥军务。辛卯，减死罪以下。
