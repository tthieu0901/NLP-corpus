标题: 世宗朱厚熜纪(2)
章节类型: 表
卷数: 26
URL: https://www.xuges.com/ls/mingshi/0025.htm
原始标题: (2)
段落序号: 16

==================================================

三十年春三月壬辰，开马市于宣府、大同，兵部侍郎史道经理之。夏四月壬午，下经略京城副都御史商大节于狱。秋九月乙未，京师地震，诏修省。冬十一月，俺答犯大同。是年，免两畿、河南、江西、辽东、贵州、山东、山西被灾税粮。
