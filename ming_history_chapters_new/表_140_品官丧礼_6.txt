标题: 品官丧礼
章节类型: 表
卷数: 140
URL: https://www.xuges.com/ls/mingshi/2413.htm
原始标题: 品官丧礼
段落序号: 6

==================================================

洪武二十六年四月，除期服奔丧之制。先是百官闻祖父母、伯叔、兄弟丧，俱得奔赴。至是吏部言：“祖父母、伯叔、兄弟皆系期年服。若俱令奔丧守制，或一人连遭五六期丧，或道路数千里，则居官日少，更易繁数，旷官废事。今后除父母、祖父母承重者丁忧外，其余期丧不许奔，但遣人致祭。”从之。
