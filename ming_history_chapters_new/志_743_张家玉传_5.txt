标题: 张家玉传
章节类型: 志
卷数: 743
URL: https://www.xuges.com/ls/mingshi/1404.htm
原始标题: 张家玉
段落序号: 5

==================================================

觉斯怨家玉甚，发其先垄，毁及家庙，尽灭家玉族，村市为墟。家玉过故里，号哭而去。道得众数千，取龙门、博罗、连平、长宁，遂攻惠州，克归善，还屯博罗。大兵来攻，家玉走龙门，复募兵万余人。家玉好击剑，任侠，多与草泽豪士游，故所至归附。乃分其众为龙、虎、犀、象四营，攻据增城。
