标题: 士庶人丧礼
章节类型: 表
卷数: 141
URL: https://www.xuges.com/ls/mingshi/2414.htm
原始标题: 士庶人丧礼
段落序号: 2

==================================================

五年诏定：“庶民袭衣一称，用深衣一、大带一、履一双，裙袴衫袜随所用。饭用粱，含钱三。铭旌用红绢五尺。敛随所有，衣衾及亲戚禭仪随所用。棺用坚木，油杉为上，柏次之，土杉松又次之。用黑漆、金漆，不得用朱红。明器一事。功布以白布三尺引柩。柳车以衾覆棺。志石二片，如官之仪。茔地围十八步。祭用豕，随家有无。”
