标题: 徐从治传
章节类型: 志
卷数: 554
URL: https://www.xuges.com/ls/mingshi/1185.htm
原始标题: 徐从治
段落序号: 5

==================================================

四年，起饬武德兵备。孔有德反山东，巡抚余大成檄从治监军。明年正月驰赴莱州，而登州已陷。大成削籍，遂擢从治右副都御史代之，与登莱巡抚谢琏并命。诏琏驻莱州，从治驻青州，调度兵食。从治曰：“吾驻青，不足镇莱人心；驻莱，足系全齐命。”乃与琏同受事于莱。
