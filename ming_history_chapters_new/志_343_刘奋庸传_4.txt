标题: 刘奋庸传
章节类型: 志
卷数: 343
URL: https://www.xuges.com/ls/mingshi/0924.htm
原始标题: 刘奋庸
段落序号: 4

==================================================

二、总大权。今政府所拟议，百司所承行，非不奉诏旨，而其间从违之故，陛下曾独断否乎？国事之更张，人才之用舍，未必尽出忠谋，协公论。臣愿陛下躬揽大权，凡庶府建白，阁臣拟旨，特留清览，时出独断，则臣下莫能测其机，而政柄不致旁落矣。
