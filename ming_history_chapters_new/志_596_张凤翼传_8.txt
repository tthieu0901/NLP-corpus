标题: 张凤翼传
章节类型: 志
卷数: 596
URL: https://www.xuges.com/ls/mingshi/1234.htm
原始标题: 张凤翼
段落序号: 8

==================================================

初，贼之犯江北也，给事中桐城孙晋以乡里为忧。凤翼曰：“公南人，何忧贼？贼起西北，不食稻米，贼马不饲江南草。”闻者笑之。事益急，始令朱大典镇凤阳。寻推卢象升为总理，与洪承畴分讨南北贼，而贼已蔓延不可制矣。给事中刘昌劾凤翼推总兵陈壮猷，纳其重贿。凤翼力辩，昌贬秩调外。
