标题: 郑三俊传
章节类型: 志
卷数: 582
URL: https://www.xuges.com/ls/mingshi/1217.htm
原始标题: 郑三俊
段落序号: 3

==================================================

四年正月，迁左副都御史。户部右侍郎杨涟劾忠贤，三俊亦上疏极论。寻署仓场事。太仓无一岁蓄，三俊奏行足储数事。忠贤尽逐涟等，三俊遂引疾去。明年，忠贤党张讷请毁天下书院，劾三俊与邹元标、冯从吾、孙慎行、余懋衡合污同流，褫职闲住。
