标题: 贾应春传
章节类型: 志
卷数: 265
URL: https://www.xuges.com/ls/mingshi/0793.htm
原始标题: 贾应春
段落序号: 2

==================================================

嘉靖二年进士。授南阳知县，迁和州知州。入为刑部郎中。历知潞安、开封二府。迁陕西副使。未赴，河南巡按陈蕙劾其贪滥，谪山东盐运同知，蕙亦坐贬。久之，由汉阳知府复迁陕西副使，进右参政。宁羌贼起，会兵讨平之。迁按察使，左、右布政使，皆在陕西。就拜右副都御史，巡抚其地。
