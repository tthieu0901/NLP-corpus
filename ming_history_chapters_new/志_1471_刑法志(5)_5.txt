标题: 刑法志(5)
章节类型: 志
卷数: 1471
URL: https://www.xuges.com/ls/mingshi/2618.htm
原始标题: (5)
段落序号: 5

==================================================

洪武末年，小民多越诉京师，及按其事，往往不实，乃严越诉之禁。命老人理一乡词讼，会里胥决之，事重者始白于官，然卒不能止，越诉者日多。乃用重法，戍之边。宣德时，越诉得实者免罪，不实仍戍边。景泰中，不问虚实，皆发口外充军，后不以为例也。
