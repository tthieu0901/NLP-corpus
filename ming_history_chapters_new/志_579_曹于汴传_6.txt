标题: 曹于汴传
章节类型: 志
卷数: 579
URL: https://www.xuges.com/ls/mingshi/1213.htm
原始标题: 曹于汴
段落序号: 6

==================================================

中书原抱奇者，贾人子也，尝诬劾大学士爌。至是再劾爌及于汴并及尚书孙居相、侍郎程启南、府丞魏光绪，目为“西党”，请皆放黜，以五人籍山西也。帝绌抱奇言不听。而工部主事陆澄源复劾于汴朋奸六罪。帝虽谪澄源，于汴卒谢事去。及辞朝，以敦大进规。七年卒，年七十七。赠太子太保。
