标题: 护教王传
章节类型: 志
卷数: 1125
URL: https://www.xuges.com/ls/mingshi/2092.htm
原始标题: 护教王
段落序号: 2

==================================================

成祖初，僧智光使其地。永乐四年遣使入贡，诏授灌顶国师，赐之诰。明年遣使入谢，封为护教王，赐金印、诰命，国师如故。遂频岁入贡。十二年卒，命其从子干些儿吉剌思巴藏卜嗣。洪熙、宣德中并入贡。已而卒，无嗣，其爵遂绝。
