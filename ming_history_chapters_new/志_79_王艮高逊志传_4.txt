标题: 王艮高逊志传
章节类型: 志
卷数: 79
URL: https://www.xuges.com/ls/mingshi/0251.htm
原始标题: 卷26 王艮高逊志
段落序号: 4

==================================================

有高逊志者，艮座主也，萧县人，寓嘉兴。幼嗜学，师贡师泰、周伯琦等。文章典雅，成一家言。征修《元史》，入翰林，累迁试吏部侍郎。以事谪朐山。建文初，召为太常少卿，与董伦同主会试。得士自艮外，胡靖、吴溥、杨荣、金幼孜、杨溥、胡濙、顾佐等皆为名臣。燕师入，存殁无可考。
