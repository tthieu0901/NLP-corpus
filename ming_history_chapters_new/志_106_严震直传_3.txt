标题: 严震直传
章节类型: 志
卷数: 106
URL: https://www.xuges.com/ls/mingshi/0316.htm
原始标题: 严震直
段落序号: 3

==================================================

三十年二月疏言：“广东旧运盐八十五万余引于广西，召商中买。今终年所运，才十之一。请分三十万八千余引贮广东，别募商入粟广西之粮卫所，支盐广东，鬻之江西南安、赣州、吉安、临江四府便。”帝从之。广盐行于江西自此始。
