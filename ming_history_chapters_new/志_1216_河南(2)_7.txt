标题: 河南(2)
章节类型: 志
卷数: 1216
URL: https://www.xuges.com/ls/mingshi/2247.htm
原始标题: (2)
段落序号: 7

==================================================

洛阳（倚。洪武二十四年建伊王府。嘉靖四十三年废。万历二十九年十月建福王府。北有北邙山，西南有阙塞山，亦曰阙口山，亦曰伊阙山，俗曰龙门山。又西北有谷城山，亦曰簪亭山，湹水所出。又东南有大谷，谷口有关。又大河在北。又有洛水，源自洛南冢岭山，东经卢氏、永宁诸县，至洛阳、偃师、巩县入於河。又东有伊水，自卢氏县东北流至偃师县而入洛。又北有朅水，西有涧水，俱流会於洛。又西南有孝水。）
