标题: 遣使临吊仪
章节类型: 表
卷数: 136
URL: https://www.xuges.com/ls/mingshi/2407.htm
原始标题: ·遣使临吊仪
段落序号: 1

==================================================

太常司奉旨遣吊。前期，设宣制位于丧家正厅之北，南向；丧主受吊位于南，北向；妇人立哭位于殡北幕下。其日，使者至。丧主去杖，免绖衰服，止哭，出迎于中门外。复先入，就厅前拜位。内外止哭，使者入，就位称有制。丧主以下再拜跪。宣制曰；“皇帝闻某官薨，遣臣某吊。”
