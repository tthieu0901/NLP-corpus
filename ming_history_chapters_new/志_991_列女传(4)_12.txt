标题: 列女传(4)
章节类型: 志
卷数: 991
URL: https://www.xuges.com/ls/mingshi/1825.htm
原始标题: (4)
段落序号: 12

==================================================

孙氏，瓯宁人。幼解经史，字吴廷桂。廷桂死，孙欲左丧，家人止不得，父为命舆。曰：“奔丧而舆，可乎？”入夜，徒步往，挟纳采双金雀以见舅姑。拜毕，奠柩侧，遂不离次，期必死。吴家故贫，所治棺，取具而已。好事者助以美槚，孙视之曰：“木以美逾吾夫，非礼矣。”却之。以槥椟来，乃许。届期缢死，书衣带中云：“男毋附尸，女毋启衣。”
