标题: 崔景荣传
章节类型: 志
卷数: 587
URL: https://www.xuges.com/ls/mingshi/1223.htm
原始标题: 卷139 崔景荣
段落序号: 4

==================================================

四十一年，入为兵部右侍郎，总京营戎政。改吏部，以疾辞去。逾年，起宣府大同总督。召还，晋兵部尚书。会辽、沈失，熊廷弼、王化贞议不协，命廷臣议经、抚去留，景荣数为言官所论。御史方震孺请罢景荣，以孙承宗代之。遂引疾归。
