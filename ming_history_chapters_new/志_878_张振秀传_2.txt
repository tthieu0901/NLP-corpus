标题: 张振秀传
章节类型: 志
卷数: 878
URL: https://www.xuges.com/ls/mingshi/1629.htm
原始标题: 张振秀
段落序号: 2

==================================================

其时，城破殉难者，寿张王大年、曹州楚烟、滕县刘弘绪数人。大年举进士，历御史，加太仆少卿，以附魏忠贤名持逆案，至是尽节死。烟举进士，历户部主事，解职归。及城失守，力抗，子凤苞以身翼之，皆被杀。妻赵触柱死。弘绪历车驾郎中，遇变死。
