标题: 李梦辰传
章节类型: 志
卷数: 647
URL: https://www.xuges.com/ls/mingshi/1287.htm
原始标题: 李梦辰
段落序号: 4

==================================================

十五年春，贼攻开封，不克，遂去，陷西华，屠陈州，逼睢州。时州缺正官，梦辰归，即乘城主守。无何，贼从他门入，拥梦辰见罗汝才。汝才问所欲，曰：“我大臣，但欲死尔。”汝才去，遣其客说降，且进之酒。梦辰覆杯于地，太息起，扼吭而卒。妻王氏，方病，闻之，不食死。
