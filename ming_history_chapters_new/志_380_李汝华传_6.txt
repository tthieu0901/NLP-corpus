标题: 李汝华传
章节类型: 志
卷数: 380
URL: https://www.xuges.com/ls/mingshi/0972.htm
原始标题: 李汝华
段落序号: 6

==================================================

赞曰：古称文昌政本，七卿之任，盖其重矣。万士和诸人奉职勤虑，异夫依阿保位之流；刘应节、王遴、舒化、李世达尤其卓然者哉。李汝华司邦计，值兵兴饷绌，请帑不应，乃不能以去就争，而权宜取济，遂与裒刻聚敛者同讥。时事至此，其可叹也夫！
