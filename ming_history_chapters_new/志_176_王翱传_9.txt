标题: 王翱传
章节类型: 志
卷数: 176
URL: https://www.xuges.com/ls/mingshi/0561.htm
原始标题: 卷60 王翱
段落序号: 9

==================================================

帝眷翱厚，时召对便殿，称“先生”不名。而翱年几八十，多忘，尝令郎谈伦随入。帝问故，翱顿首曰：“臣老矣，所聆圣谕，恐遗误，令此郎代识之，其人诚谨可信也。”帝喜，吏部主事曹恂已迁江西参议，遇疾还。翱以闻，命以主事回籍。恂怒，伺翱入朝，捽翱胸，掴其面，大声诟詈。事闻，下诏狱。翱具言恂实病，得斥归，时服其量。
