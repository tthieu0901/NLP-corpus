标题: 扩廓帖木儿传
章节类型: 表
卷数: 90
URL: https://www.xuges.com/ls/mingshi/0090.htm
原始标题: 卷7 扩廓帖木儿(王保保)
段落序号: 9

==================================================

张昶仕明，累官中书省参知政事，有才辨，明习故事，裁决如流，甚见信任。自以故元臣，心尝恋恋。会太祖纵降人北还，昶附私书访其子存亡。杨宪得书稿以闻，下吏按问。昶大书牍背曰：“身在江南，心思塞北。”太祖乃杀之。
