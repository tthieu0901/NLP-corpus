标题: 广东(2)
章节类型: 志
卷数: 1240
URL: https://www.xuges.com/ls/mingshi/2271.htm
原始标题: (2)
段落序号: 7

==================================================

英德（府西南。元英德州，直隶广东道。洪武二年三月降为县，来属。南有皋石山，一名浈阳峡。又浈水在县东，一名溱水，洭水在县西，一名洸水，至县西南合流，谓之洸口，有洸口巡检司。又南有泷头水，与浈水合。又东有象冈、北有清溪、西有含洸三巡检司。又南有南崖巡检司，废。）
