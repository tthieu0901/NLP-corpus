标题: 乐章(10)
章节类型: 志
卷数: 1335
URL: https://www.xuges.com/ls/mingshi/2430.htm
原始标题: (10)
段落序号: 4

==================================================

三奏《民初生之曲》，其一，《沽美酒》：黄河清，宝露凝，瑞麦呈，灵鹊鸣，诸福来同仰圣明。喜万宝告成，占景纬，泰阶平。其二，《太平令》：念农桑，衣食之本；仰君德，独厚民生。事耕凿，群黎百姓。歌《鹿鸣》，神人胥庆。明主宴嘉宾，承筐鼓瑟吹笙，继自今福增天定。
