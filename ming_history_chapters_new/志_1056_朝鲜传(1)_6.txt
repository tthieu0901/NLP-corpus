标题: 朝鲜传(1)
章节类型: 志
卷数: 1056
URL: https://www.xuges.com/ls/mingshi/1997.htm
原始标题: ·朝鲜
段落序号: 6

==================================================

七年遣监门护军周谊、郑庇等来贡，表请每岁一贡，贡道从陆，由定辽，毋涉海，其贡物称“送太府监”。中书省言：“元时有太府监，本朝未尝有，言涉不诚。”帝命却其贡。是岁颛为权相李仁人所弑。颛无子，以宠臣辛肫之子禑为子，于是仁人立禑。
