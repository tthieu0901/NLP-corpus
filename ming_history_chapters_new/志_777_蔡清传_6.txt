标题: 蔡清传
章节类型: 志
卷数: 777
URL: https://www.xuges.com/ls/mingshi/1460.htm
原始标题: ·蔡清
段落序号: 6

==================================================

易时中，字嘉会，亦晋江人。举于乡，授东流教谕，迁夏津知县，有惠政。稍迁顺天府推官。以治胡守中狱失要人意，将中以他事，遂以终养归。道出夏津，老稚争献果脯。将别，有哭失声者。母年九十一而终，时中七十矣，毁不胜丧而卒。
