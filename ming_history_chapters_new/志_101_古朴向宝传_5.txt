标题: 古朴向宝传
章节类型: 志
卷数: 101
URL: https://www.xuges.com/ls/mingshi/0308.htm
原始标题: 古朴向宝
段落序号: 5

==================================================

宝，字克忠，进贤人。洪武中，以进士授兵部员外郎。九年无过，擢通政使，以不善奏对力辞，改应天府尹。建文时，坐事谪广西。成祖即位，召复职。已，复坐事下狱，降两浙盐运判官。仁宗在东宫，知其廉。及即位，召为右都御史兼詹事，并给两俸。寻应诏陈八事，多可采者。宣德初，改南京。三年入觐，帝悯其老，命致仕。归，卒于途。
