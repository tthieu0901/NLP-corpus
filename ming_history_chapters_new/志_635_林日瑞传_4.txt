标题: 林日瑞传
章节类型: 志
卷数: 635
URL: https://www.xuges.com/ls/mingshi/1275.htm
原始标题: 林日瑞
段落序号: 4

==================================================

天吉及总兵官马爌，抚标中军哈维新、姚世儒，监纪同知蓝台，里居总兵官罗俊杰、赵宦，并死之。贼杀居民四万七千余人。三边既陷，列城望风降，惟西宁卫固守不下。贼无后顾，乃长驱而东。福王时，赠日瑞兵部尚书，台太仆寺少卿，皆赐祭葬。
