标题: 朝鲜传(2)
章节类型: 志
卷数: 1057
URL: https://www.xuges.com/ls/mingshi/1998.htm
原始标题: (2)
段落序号: 9

==================================================

成化元年冬，陪臣李门炯来朝，卒于道。命给棺赐祭，并赐彩币慰其家。时朝鲜频贡异物，三年春，敕谕瑈修常贡，勿事珍奇。是时朝廷用兵征建州，敕瑈助兵进剿。瑈遣中枢府知事康纯统众万余渡鸭绿、泼猪二江，攻破九狝府诸寨，斩获多。
