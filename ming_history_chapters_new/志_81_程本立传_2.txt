标题: 程本立传
章节类型: 志
卷数: 81
URL: https://www.xuges.com/ls/mingshi/0254.htm
原始标题: 程本立
段落序号: 2

==================================================

洪武中，旌孝子，太祖尝谓之曰：“学者争务科举，以穷经为名而无实学。子质近厚，当志圣贤之学。”本立益自力。闻金华朱克修得朱熹之传于许谦，往从之游。举明经、秀才。除秦府引礼舍人，赐楮币、鞍马。母忧去官，服除，补周府礼官，从王之开封。
