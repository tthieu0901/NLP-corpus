标题: 陈寿马京许思温传
章节类型: 志
卷数: 102
URL: https://www.xuges.com/ls/mingshi/0309.htm
原始标题: 陈寿马京许思温
段落序号: 2

==================================================

永乐元年迁员外郎。出为山东参政，所至以爱民为务。用夏原吉荐，召为工部左侍郎。皇太子监国南京，寿日陈兵民困，又乘间言左右干恩泽者多，恐累明德。太子深纳之。尝目送之出，顾侍臣曰：“侍郎中第一人也。”
