标题: 睿宗朱祐杬传
章节类型: 表
卷数: 53
URL: https://www.xuges.com/ls/mingshi/0053.htm
原始标题: 睿宗朱祐杬
段落序号: 4

==================================================

璁、萼等既骤贵，干进者争以言礼希上意。百户随全、录事钱子勋言献皇帝宜迁葬天寿山。礼部尚书席书议：“高皇帝不迁祖陵，太宗不迁孝陵，盖其慎也。小臣妄议山陵，宜罪。”工部尚书赵璜亦言不可。乃止。尊陵名曰显陵。
