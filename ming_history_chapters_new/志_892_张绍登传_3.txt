标题: 张绍登传
章节类型: 志
卷数: 892
URL: https://www.xuges.com/ls/mingshi/1646.htm
原始标题: 张绍登
段落序号: 3

==================================================

可久，幼孤，事母孝，举于乡。知大兴县。崇祯初，疏请更《三朝要典》，时奄宦擅权，谪光禄典簿。迁应天府推官、刑部主事，历知府，丁艰归。贼入，语妻程曰：“臣死忠，妇死节，分也。”于是妻女相对自经。可久被执，贼强之拜，曰：“头可断，膝不可屈也！”遂遇害。瑊为贼支解。
