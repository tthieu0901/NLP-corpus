标题: 公卿以下车舆
章节类型: 志
卷数: 1342
URL: https://www.xuges.com/ls/mingshi/2437.htm
原始标题: 公卿以下车舆
段落序号: 1

==================================================

百官乘车之制：洪武元年令，凡车不得雕饰龙凤文。职官一品至三品，用间金饰银螭绣带，青缦。四品五品，素狮头绣带，青缦。六品至九品，用素云头青带，青缦。轿同车制。庶民车及轿，并用黑油，齐头平顶，皂缦，禁用云头。六年令，凡车轿禁丹漆，五品以上车止用青缦。妇女许坐轿，官民老疾者亦得乘之。
