标题: 刘泽清传
章节类型: 志
卷数: 705
URL: https://www.xuges.com/ls/mingshi/1359.htm
原始标题: 刘泽清
段落序号: 3

==================================================

十六年二月，贼围开封久，泽清赴援。以朱家寨去汴八里，提五千人南渡，倚河为寨，疏水环之，欲以次结八寨达大堤，筑甬道，馈饟城中。壁垒未成，贼来争。相持三日，互有杀伤。泽清即命拔营去，惶扰奔迸，士争舟，多溺死者。
