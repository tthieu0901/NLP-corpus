标题: 广西(3)
章节类型: 志
卷数: 1244
URL: https://www.xuges.com/ls/mingshi/2275.htm
原始标题: (3)
段落序号: 2

==================================================

宣化（倚。东有昆仑山，上有昆仑关。又有横山，又有思玉山。北有马退山。东南有望仙坡，与青、罗二山相对。城西南有大江，即郁江，一曰夜郎豚水。其上流有二：一为南盘江，经府城南，曰右江；一为丽江，经府城西南，曰左江。合流处谓之合江镇，下流为浔州府之左江。东有金城寨、西有那南寨、又有那龙寨、又有迁隆寨、南有八尺寨五巡检司。）
