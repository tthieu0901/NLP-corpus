标题: 吴允诚传
章节类型: 志
卷数: 116
URL: https://www.xuges.com/ls/mingshi/0361.htm
原始标题: 卷39 吴允诚
段落序号: 4

==================================================

命答兰更名克忠，袭其爵。再征阿鲁台，从行。三征阿鲁台，复从。兄弟皆有功。洪熙元年以戚里恩，克忠进侯。时管者已积功至都指挥同知，亦封广义伯。克忠尝充副总兵巡边。正统九年统兵出喜峰口，征兀良哈，有功，加太子太保。
