标题: 直省水利志(2)
章节类型: 志
卷数: 1448
URL: https://www.xuges.com/ls/mingshi/2587.htm
原始标题: (2)
段落序号: 14

==================================================

十二年，疏平度州大湾口河道，荆州公安门外河，以便公安、石首诸县输纳。浙江听选官王信言：“绍兴东小江，南通诸暨七十二湖，西通钱塘江。近为潮水涌塞，江与田平，舟不能行，久雨水溢，邻田辄受其害。乞发丁夫疏浚。”从之。
