标题: 徐司马传
章节类型: 志
卷数: 19
URL: https://www.xuges.com/ls/mingshi/0157.htm
原始标题: 徐司马
段落序号: 1

==================================================

徐司马，字从政，扬州人。元末兵乱年九岁，无所依。太祖得之，养为子，亦赐姓。即长，出入侍左右。及取婺州，除总制，命助元帅常遇春守婺。吴元年，授金华卫指挥同知。洪武元年从副将军李文忠北征，擒元宗王庆生。擢杭州卫指挥使，寻进都指挥使。诏复姓。
