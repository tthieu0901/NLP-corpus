标题: 魏良弼传
章节类型: 志
卷数: 290
URL: https://www.xuges.com/ls/mingshi/0839.htm
原始标题: 魏良弼
段落序号: 6

==================================================

秦鳌，字子元，昆山人。嘉靖五年进士。授行人。擢兵科给事中。劾魏国公徐鹏举、中官赖义不法状，义罢还。彗星见，劾张孚敬妒贤病国，拟议诏旨，辄引以自归。帝遂罢孚敬。已，孚敬再相。汪鋐承风指以考察谪鳌东阳县丞。屡迁福建右参议。卒官。
