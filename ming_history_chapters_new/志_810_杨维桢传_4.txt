标题: 杨维桢传
章节类型: 志
卷数: 810
URL: https://www.xuges.com/ls/mingshi/1509.htm
原始标题: 杨维桢
段落序号: 4

==================================================

维桢徙松江时，与华亭陆居仁及侨居钱惟善相倡和。惟善，字思复，钱塘人。至正元年，省试《罗刹江赋》，时锁院三千人，独惟善据枚乘《七发》辨钱塘江为曲江，由是得名，号曲江居士。官副提举。张士诚据吴，遂不仕。居仁，字宅之，中泰定三年乡试，隐居教授，自号云松野衲。两人既殁，与维桢同葬干山，人目为三高士墓。
