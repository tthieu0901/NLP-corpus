标题: 乐章(8)
章节类型: 志
卷数: 1333
URL: https://www.xuges.com/ls/mingshi/2428.htm
原始标题: (8)
段落序号: 31

==================================================

《天命有德舞曲》，其一，《庆宣和》：雨顺风调万物熙，一统华夷。四野嘉禾感和气，一干百穗，一干百穗。其二，《窄砖儿》：梯航万国来丹陛，太平年，永固洪基。正东西南北来朝会，洽寰宇，布春晖，四夷咸宾声教美。自古明王在慎德，不须威武服戎狄。祥瑞集，凤来仪。佳期万万岁，圣明君，主华夷。
