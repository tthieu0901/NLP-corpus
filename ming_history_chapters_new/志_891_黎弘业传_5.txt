标题: 黎弘业传
章节类型: 志
卷数: 891
URL: https://www.xuges.com/ls/mingshi/1645.htm
原始标题: 黎弘业
段落序号: 5

==================================================

八年论平邦彦功，复故官，以父忧未赴。流贼至，如蛟倾赀募士，佐弘业固守。麾壮士出击，两战皆捷。贼将奔，会风雪大作，不辨人色，守者皆溃，贼遂入城。如蛟急下令，能击贼者，予百金，须臾得百余人。巷战，贼多伤，力屈，遂战死。兄盐运司判官如虬、诸生如虹及家属十四人皆死。事闻，赠太仆少卿，官一子。
