标题: 王如坚传
章节类型: 志
卷数: 456
URL: https://www.xuges.com/ls/mingshi/1073.htm
原始标题: 王如坚
段落序号: 4

==================================================

夫别名号，辨嫌疑，礼之善经也。元子与众子，其间冠服之制，齿簿之节，恩宠之数，接见之仪，迥然不齐矣。一日并封而同号，则有并大之嫌，逼长之患。执狐疑而来谗贼，几微之际，不可不慎。苟谓涣命新颁，难于遽改，则数年已定之明旨，尚可移易，今纶言初发，何不可中止也。
