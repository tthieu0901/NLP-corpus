标题: 梅之焕传
章节类型: 志
卷数: 548
URL: https://www.xuges.com/ls/mingshi/1178.htm
原始标题: 卷131 梅之焕
段落序号: 4

==================================================

之焕虽文士，负材武，善射，既废，无所见。所居县，阻山多盗。之焕无事，辄率健儿助吏捕，无脱者。先是，甘肃兵变，其溃卒畏捕诛，往往亡命山谷间，为群盗，贼势益张。至是，贼数万来攻麻城，望见之焕部署，辄引去。帝追叙甘肃前后功，复之焕官，荫子，然终不召。明年病卒。
