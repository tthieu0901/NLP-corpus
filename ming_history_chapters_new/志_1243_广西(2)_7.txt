标题: 广西(2)
章节类型: 志
卷数: 1243
URL: https://www.xuges.com/ls/mingshi/2274.htm
原始标题: (2)
段落序号: 7

==================================================

洛容（府东北。旧治白龙岩，天顺中，徙於朱峒。正德时，为瑶、僮所据，嘉靖三年十一月复，万历四年正月迁於灵塘，以朱峒旧治为平乐镇，留兵百名守之。城南有洛清江，至马平县入於柳江。西南有江口镇、又有运江二巡检司。东有平乐镇巡检司，治石榴江，后迁县东北中渡。又西南有章洛镇巡检司，废。）
