标题: 张瓒谢士元传
章节类型: 志
卷数: 169
URL: https://www.xuges.com/ls/mingshi/0522.htm
原始标题: 张瓒谢士元
段落序号: 3

==================================================

十年冬，以右副都御史巡抚四川。播州致仕宣慰杨辉言，所属夭坝干、湾溪诸寨及重安长官司为生苗窃据，请王师进讨。诏瓒谕还侵地，不服则征之。瓒率兵讨定，请设安宁宣抚司，即授辉子友为宣抚以镇。诏可，赐敕奖劳。以母老乞归，母已卒。
