标题: 广东(3)
章节类型: 志
卷数: 1241
URL: https://www.xuges.com/ls/mingshi/2272.htm
原始标题: (3)
段落序号: 6

==================================================

吴川（州南。元属化州路。洪武九年四月属高州府。十四年五月改属州。南滨海，中有碙洲。有碙洲巡检司，在洲南滨海，后迁洲上。东南有宁川守御千户所，洪武二十七年四月置。又北有宁村巡检司，治川滘，后迁县西北之地聚村，又迁於芷皞口。）
