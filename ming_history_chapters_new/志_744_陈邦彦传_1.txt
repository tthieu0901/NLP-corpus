标题: 陈邦彦传
章节类型: 志
卷数: 744
URL: https://www.xuges.com/ls/mingshi/1405.htm
原始标题: 陈邦彦
段落序号: 1

==================================================

陈邦彦，字令斌，顺德人。为诸生，意气豪迈。福王时，诣阙上政要三十二事，格不用，唐王聿键读而伟之。既自立，即其家授监纪推官。未任，举于乡。以苏观生荐，改职方主事，监广西狼兵，援赣州。至岭，闻汀州变，劝观生东保潮、惠，不听。
