标题: 杨允绳传
章节类型: 志
卷数: 311
URL: https://www.xuges.com/ls/mingshi/0879.htm
原始标题: 杨允绳
段落序号: 7

==================================================

赞曰：语有之：“君仁则臣直”。当世宗之代，何直臣多欤！重者显戮，次乃长系，最幸者得贬斥，未有苟全者。然主威愈震，而士气不衰，批鳞碎首者接踵而不可遏。观其蒙难时，处之泰然，足使顽懦知所兴起，斯百余年培养之效也。
