标题: 桑乔传
章节类型: 志
卷数: 312
URL: https://www.xuges.com/ls/mingshi/0880.htm
原始标题: 卷93 桑乔
段落序号: 4

==================================================

胡汝霖，绵州人。由庶吉士除户科给事中。二十年四月，九庙灾。偕同官聂静、御史李乘云劾文武大臣救火缓慢者二十六人，嵩与焉。帝怒所劾不尽，下诏狱讯治，俱镌级调外。汝霖得太平府经历。既谪官，则请解于嵩，反附以进。累迁至右佥都御史，巡抚甘肃。及嵩败，以嵩党夺官。
