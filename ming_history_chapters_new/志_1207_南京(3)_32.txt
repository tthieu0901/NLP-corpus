标题: 南京(3)
章节类型: 志
卷数: 1207
URL: https://www.xuges.com/ls/mingshi/2238.htm
原始标题: (3)
段落序号: 32

==================================================

宁国府（元宁国路，属江浙行省。）太祖丁酉年四月曰宁国府。辛丑年四月曰宣城府。丙午年正月曰宣州府。吴元年四月仍曰宁国府。领县六。北距南京三百十里。洪武二十六年编户九万九千七百三十二，口五十三万二千二百五十九。弘治四年，户六万三百六十四，口三十七万一千五百四十三。万历六年，户五万二千一百四十八，口三十八万七千一十九。
