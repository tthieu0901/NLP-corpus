标题: 李应祥童元镇传
章节类型: 志
卷数: 544
URL: https://www.xuges.com/ls/mingshi/1174.htm
原始标题: 李应祥童元镇
段落序号: 2

==================================================

万历七年，巡抚张任大征十寨，应祥与有功。即其地设三镇，筑城列戍。应祥方职营建，会擢松潘副总兵，当事者奏留之，以新秩莅旧任。从总兵王尚文大破马平贼韦王明，寻以署都督佥事，入为五军营副将。
