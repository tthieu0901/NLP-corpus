标题: 孙振基传
章节类型: 志
卷数: 483
URL: https://www.xuges.com/ls/mingshi/1103.htm
原始标题: 孙振基
段落序号: 1

==================================================

孙振基，字肖冈，潼关卫人。万历二十九年进士。除莘县知县，调繁安丘。三十六年四月，以治行征，与李成名等十七人当授给事中，先除礼部主事。四十年十月命始下，振基得户科。时吏部推举大僚，每患乏才，振基力请起废。
