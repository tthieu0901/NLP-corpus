标题: 潘庭坚传
章节类型: 志
卷数: 26
URL: https://www.xuges.com/ls/mingshi/0172.htm
原始标题: 潘庭坚
段落序号: 1

==================================================

潘庭坚，字叔闻，当涂人。元末为富阳教谕，谢去。太祖驻太平，以陶安荐，征庭坚为帅府教授。慎密谦约，为太祖所称。下集庆，擢中书省博士。婺州下，改为金华府，以庭坚同知府事。时上游诸郡次第平定，择儒臣抚绥之。先后用陶安、汪广洋于江西，而庭坚与王恺守浙东。
