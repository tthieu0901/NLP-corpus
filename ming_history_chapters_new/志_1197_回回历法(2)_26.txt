标题: 回回历法(2)
章节类型: 志
卷数: 1197
URL: https://www.xuges.com/ls/mingshi/2228.htm
原始标题: (2)
段落序号: 26

==================================================

求食甚凡时即合朔。置午正太阴行过太阳度，（求法见后月食太阴逐时行过太阳分。）通秒，以二十四乘之为实，置太阴日行度，减太阳日行度，通秒为法，除之为时。时下零数以六下通之为分，分下零数以六十通之为秒，三十秒已上收为一分，六十分收为一时，共为食甚凡时。
