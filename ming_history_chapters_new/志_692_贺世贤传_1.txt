标题: 贺世贤传
章节类型: 志
卷数: 692
URL: https://www.xuges.com/ls/mingshi/1342.htm
原始标题: 卷154 贺世贤
段落序号: 1

==================================================

贺世贤，榆林卫人。少为厮养，后从军，积功至沈阳游击，迁义州参将。万历四十六年七月，清河被围，副将邹储贤固守。城破，率亲丁鏖战城南，与参将张俱死。部将二十人、兵民万余歼焉。世贤驻叆阳，闻变，疾驰出塞，得首功百五十有四级，进副总兵。
