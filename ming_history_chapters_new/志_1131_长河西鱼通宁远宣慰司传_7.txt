标题: 长河西鱼通宁远宣慰司传
章节类型: 志
卷数: 1131
URL: https://www.xuges.com/ls/mingshi/2098.htm
原始标题: 长河西鱼通宁远宣慰司
段落序号: 7

==================================================

岩州既立仓易马，则番民运茶出境，倍收其税，其余物货至者必多。又鱼通、九枝蛮民所种不陆之田，递年无征。若令岁输租米，并令军士开垦大渡河两岸荒田，亦可供给戍守官军。五也。
