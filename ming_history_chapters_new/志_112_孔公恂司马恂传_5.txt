标题: 孔公恂司马恂传
章节类型: 志
卷数: 112
URL: https://www.xuges.com/ls/mingshi/0335.htm
原始标题: 孔公恂司马恂
段落序号: 5

==================================================

赞曰：“建文之初，修尊贤敬老之节。董伦以宿儒见重，虽寡所表见，当非苟焉已也。仪智父子仍世以儒术进，从容辅导，盖其贤哉。邹济诸人，以宫僚被遇而谗构不免。陈济辈起布衣，列禁近而善始终，固有幸不幸欤。二周、王英、钱习礼、周叙、柯潜谦和直谅，各著其美，盖皆异于浮华博习之徒矣。
