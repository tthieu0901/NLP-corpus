标题: 陈邦瞻传
章节类型: 志
卷数: 512
URL: https://www.xuges.com/ls/mingshi/1138.htm
原始标题: 卷125 陈邦瞻
段落序号: 2

==================================================

万历二十六年进士。授南京大理寺评事。历南京吏部郎中，出为浙江参政。进福建按察使，迁右布政使。改补河南，分理彰德诸府。开水田千顷，建滏阳书院，集诸生讲习。士民祠祀之。就改左布政使，以右副都御史巡抚陕西。
