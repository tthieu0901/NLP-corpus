标题: 乘舆为王公大臣举哀仪
章节类型: 表
卷数: 133
URL: https://www.xuges.com/ls/mingshi/2404.htm
原始标题: 乘舆为王公大臣举哀仪
段落序号: 2

==================================================

赞礼二人，位于讣者位之北，引讣者二人，位于赞礼之南，引百官四人，位于陪位之北，皆东西向。其日，备仪仗于奉天门迎驾。皇帝素服乘舆诣幄，乐陈于幄之南，不作。太常卿奉：“某官来讣，某年月日，臣某官以某疾薨，请举哀。”
