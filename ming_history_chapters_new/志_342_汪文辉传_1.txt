标题: 汪文辉传
章节类型: 志
卷数: 342
URL: https://www.xuges.com/ls/mingshi/0923.htm
原始标题: 汪文辉
段落序号: 1

==================================================

汪文辉，字德充，婺源人。嘉靖四十四年进士。授工部主事。隆庆四年，改御史。高拱以内阁掌吏部，权势烜赫。其门生韩楫、宋之韩、程文、涂梦桂等并居言路，日夜走其门，专务搏击。文辉亦拱门生，心独非之。明年二月，疏陈四事，专责言官。其略曰：
