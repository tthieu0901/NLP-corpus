标题: 隐逸传序
章节类型: 志
卷数: 966
URL: https://www.xuges.com/ls/mingshi/1761.htm
原始标题: 卷170 隐逸传序
段落序号: 2

==================================================

明太祖兴礼儒士，聘文学，搜求岩穴，侧席幽人，后置不为君用之罚，然韬迹自远者，亦不乏人。迨中叶承平，声教沦浃，巍科显爵，顿天网以罗英俊，民之秀者，无不观国光而宾王廷矣。其抱瑰材，蕴积学，槁形泉石，绝意当世者，靡得而称焉。由是观之，世道升降之端，系所遭逢，岂非其时为之哉。
