标题: 乡饮酒礼
章节类型: 表
卷数: 113
URL: https://www.xuges.com/ls/mingshi/2376.htm
原始标题: 乡饮酒礼
段落序号: 1

==================================================

《记》曰：“乡饮酒之礼废，则争斗之狱繁矣。”故《仪礼》所记，惟乡饮之礼达于庶民。自周迄明，损益代殊，而其礼不废。洪武五年，诏礼部奏定乡饮礼仪，命有司与学官率士大夫之老者，行于学校，民间里社亦行之。十六年，诏班《乡饮酒礼图式》于天下，每岁正月十五日、十月初一日，于儒学行之。
