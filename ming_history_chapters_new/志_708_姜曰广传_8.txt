标题: 姜曰广传
章节类型: 志
卷数: 708
URL: https://www.xuges.com/ls/mingshi/1363.htm
原始标题: 姜曰广
段落序号: 8

==================================================

刘泽清故附东林，拥立议起，亦主潞王。至是入朝，则力诋东林以自解免。且曰：“中兴所恃在政府。今用辅臣，宜令大帅佥议。”曰广愕然。越数日，泽清疏劾吕大器、雷縯祚，而荐张捷、邹之麟、张孙振、刘光斗等。已，又请免故辅周延儒脏。曰广曰：“是欲渐干朝政也。”乃下部议，竟不许。
