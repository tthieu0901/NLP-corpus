标题: 孙祖寿传
章节类型: 志
卷数: 695
URL: https://www.xuges.com/ls/mingshi/1346.htm
原始标题: 孙祖寿
段落序号: 3

==================================================

祖寿初守固关，遘危疾，妻张氏割臂以疗，绝饮食者七日。祖寿生，而张氏旋死，遂终身不近妇人。为大帅，部将以五百金遗其子于家，却不受。他日来省，赐之卮酒曰：“却金一事，善体吾心，否则法不汝宥也。”其秉义执节如此。
