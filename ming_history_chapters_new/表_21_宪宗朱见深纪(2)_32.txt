标题: 宪宗朱见深纪(2)
章节类型: 表
卷数: 21
URL: https://www.xuges.com/ls/mingshi/0020.htm
原始标题: (2)
段落序号: 32

==================================================

秋七月丁丑，遣使振畿南、山东饥。八月癸巳，以直隶、山东灾伤，诏六部条恤民事宜。南京刑部侍郎金绅巡视江西水灾。庚戌，免湖广被灾秋粮。甲寅，下巡抚苏、松副都御史牟俸于锦衣卫狱，谪戍。十二月甲午，免畿内被灾秋粮。
