标题: 邹维琏传
章节类型: 志
卷数: 477
URL: https://www.xuges.com/ls/mingshi/1097.htm
原始标题: 邹维琏
段落序号: 1

==================================================

邹维琏，字德辉，江西新昌人。万历三十五年进士。授延平推官。耿介有大节。巡抚袁一骥以私憾摭布政窦子偁罪，维琏以去就争。监司欲为一骥建生祠，维琏抗词力阻。行取，授南京兵部主事，进员外郎。辽左用兵，疏陈数事。寻以忧去。
