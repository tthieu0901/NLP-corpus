标题: 王献臣传
章节类型: 志
卷数: 184
URL: https://www.xuges.com/ls/mingshi/0600.htm
原始标题: 王献臣
段落序号: 4

==================================================

吴一贯，字道夫，海阳人。成化十七年进士。由上高知县擢御史。弘治中，历按浙江、福建、南畿，以强干闻。擢大理右寺丞。畿辅、河南饥，请发粟二十万石以振，又别请二万石给京邑及昌平民。既谪官，正德初，迁江西副使。讨华林贼有功，进按察使。行军至奉新卒，士民立忠节祠祀焉。
