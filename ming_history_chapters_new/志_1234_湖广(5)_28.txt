标题: 湖广(5)
章节类型: 志
卷数: 1234
URL: https://www.xuges.com/ls/mingshi/2265.htm
原始标题: (5)
段落序号: 28

==================================================

施南宣抚司（元施南道宣慰司。）洪武四年十二月因之，后废。十六年十一月复置，属施州卫。二十七年后复废。永乐二年五月改置长官司，属大田军民千户所。四年三月升宣抚司，仍属卫。（东有旧治。后迁夹壁龙孔，即今治也。西有前江，发源七药山，西南流与后江合，入四川彭水县界。）北距卫一百里。领安抚司五：
