标题: 大统历法·推步(2)
章节类型: 志
卷数: 1190
URL: https://www.xuges.com/ls/mingshi/2221.htm
原始标题: (2)
段落序号: 45

==================================================

推正交距冬至加时黄道积度及宿次　置朔后平交日，以月平行乘之为距后度，加以经朔加时中积，为各月正交距冬至加时黄道积度。加冬至加时黄道日度，（见日躔。）以黄道积度钤减之，至不满宿次，即正交月离。如推次月，累减月平交朔差一度四六三一零二。（以交终度减天周，其数宜为一度四六四零八零。）遇重交月，同次朔。后仿此。
