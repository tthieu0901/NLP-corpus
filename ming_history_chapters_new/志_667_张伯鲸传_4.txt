标题: 张伯鲸传
章节类型: 志
卷数: 667
URL: https://www.xuges.com/ls/mingshi/1313.htm
原始标题: 张伯鲸
段落序号: 4

==================================================

十年秋，杨嗣昌议大举讨贼，遣户部一侍郎驻池州，专理兵食。帝命傅淑训。明年，淑训忧去，即家起伯鲸代之，如淑训官。又明年，熊文灿抚事败，嗣昌自出督师，移伯鲸襄阳。文灿之被逮也，言剿饷不至者六十余万，伯鲸坐贬秩。
