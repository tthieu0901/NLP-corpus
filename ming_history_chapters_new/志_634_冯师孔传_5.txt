标题: 冯师孔传
章节类型: 志
卷数: 634
URL: https://www.xuges.com/ls/mingshi/1274.htm
原始标题: 冯师孔
段落序号: 5

==================================================

炯，字季侯，光州人。天启二年进士。崇祯中，以淮海兵备副使忧归。流贼陷州城，絅方庐墓山中，子彝如死于贼，其妹亦被难。服除，起临巩兵备副使，调番兵，大破李自成潼关原。寻以右参政分守洮岷，擢陕西按察使。自成劝之降，叱曰：“潼关之役，汝，我戮余也，今日肯降汝耶？”妻王赴井，絅得间亦赴井，皆死。赠太常卿，谥忠烈。
