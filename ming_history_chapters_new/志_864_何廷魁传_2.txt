标题: 何廷魁传
章节类型: 志
卷数: 864
URL: https://www.xuges.com/ls/mingshi/1614.htm
原始标题: 何廷魁
段落序号: 2

==================================================

万历二十九年进士。授泾县知县，调宁晋，迁刑部主事，历归德、卫辉、河南知府，西宁副使。坐考功法，复为黎平知府。会辽事棘，迁副使，分巡辽阳。袁应泰纳降，廷魁争，不听。及沈阳破，同事者遣孥归，廷魁曰：“吾不敢为民望。”大清兵渡濠，廷魁请乘半济急击之。俄薄城，围未合，又请尽锐出御。应泰并不从。
