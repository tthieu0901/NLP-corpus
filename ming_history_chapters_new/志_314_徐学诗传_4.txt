标题: 徐学诗传
章节类型: 志
卷数: 314
URL: https://www.xuges.com/ls/mingshi/0883.htm
原始标题: 徐学诗
段落序号: 4

==================================================

帝览奏，颇感动。方士陶仲文密言嵩孤立尽忠，学诗特为所私修隙耳。帝于是发怒，下之诏狱。嵩不自安，求去，帝优诏慰谕。嵩疏谢，佯为世蕃乞回籍，帝亦不许。学诗竟削籍。先劾嵩者叶经、谢瑜、陈绍与学诗皆同里，时称“上虞四谏”。隆庆初，起学诗南京通政参议。未之官，卒。赠大理少卿。
