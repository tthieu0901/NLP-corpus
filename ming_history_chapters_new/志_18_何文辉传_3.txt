标题: 何文辉传
章节类型: 志
卷数: 18
URL: https://www.xuges.com/ls/mingshi/0156.htm
原始标题: 卷17 何文辉
段落序号: 3

==================================================

文辉号令明肃，军民皆德之。帝尝称其谋略威望。迁大都督府同知。五年命帅山东兵从李文忠出应昌。明年移镇北平。文忠北征，文辉督兵巡居庸关，以疾召还。九年六月卒，年三十六。遣官营葬滁州东沙河上，恤赉甚厚。
