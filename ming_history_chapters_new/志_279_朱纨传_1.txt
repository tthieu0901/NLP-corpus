标题: 朱纨传
章节类型: 志
卷数: 279
URL: https://www.xuges.com/ls/mingshi/0822.htm
原始标题: 卷88 朱纨
段落序号: 1

==================================================

朱纨，字子纯，长洲人。正德十六年进士。除景州知州，调开州。嘉靖初，迁南京刑部员外郎。历四川兵备副使。与副总兵何卿共平深沟诸砦番。五迁至广东左布政使。二十五年擢右副都御史，巡抚南、赣。明年七月，倭寇起，改提督浙、闽海防军务，巡抚浙江。
