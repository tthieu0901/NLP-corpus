标题: 孙丕扬传
章节类型: 志
卷数: 404
URL: https://www.xuges.com/ls/mingshi/1006.htm
原始标题: 孙丕扬
段落序号: 4

==================================================

十五年，河北大饥。丕扬乡邑及邻县蒲城、同官至采石为食。丕扬伤之，进石数升于帝，因言：“今海内困加派，其穷非止啖石之民也。宜宽赋节用，罢额外徵派有诸不急务，损上益下，以培苍生大命。”帝感其言，颇有所减罢。
