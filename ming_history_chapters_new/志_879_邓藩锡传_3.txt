标题: 邓藩锡传
章节类型: 志
卷数: 879
URL: https://www.xuges.com/ls/mingshi/1630.htm
原始标题: 邓藩锡
段落序号: 3

==================================================

起蛟，钱塘人。由贡生历官鲁府左长史，相宪王。及惠王立，欲易世子，起蛟力谏乃已。世子嗣位，值岁凶，劝王振贷，自出粟二千石佐之。大盗李青山率众来犯，偕淑泰出击，大破其众。及王被难，起蛟率亲属二十三人殉之。文明亦战死。
