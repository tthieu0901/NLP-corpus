标题: 大统历法·推步(3)
章节类型: 志
卷数: 1191
URL: https://www.xuges.com/ls/mingshi/2222.htm
原始标题: (3)
段落序号: 3

==================================================

推定朔弦望入盈历及盈缩定差　置各月朔弦望入盈缩历，以朔弦望加减差加减之，并在步气朔内。为定盈缩历。视盈历在盈初限下为盈初已上用减半岁周，余为盈末限。缩历在缩初限已下为缩初限，已上用减半岁周，余为缩末限。依步气朔内求盈缩差，为盈缩定差。
