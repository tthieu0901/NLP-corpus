标题: 万安彭华传
章节类型: 志
卷数: 161
URL: https://www.xuges.com/ls/mingshi/0499.htm
原始标题: 万安彭华
段落序号: 8

==================================================

当是时，朝多秕政，四方灾伤日告。帝崇信道教，封金阙、玉阙真君为上帝，遣安祭于灵济宫。而李孜省、邓常恩方进用，安因彭华潜与结，藉以排异己。于是珝及王恕、马文升、秦纮、耿裕诸大臣相继被逐，而华遂由詹事迁吏部侍郎，入内阁。朝臣无敢与安牴牾者。
