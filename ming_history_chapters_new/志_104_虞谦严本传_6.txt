标题: 虞谦严本传
章节类型: 志
卷数: 104
URL: https://www.xuges.com/ls/mingshi/0313.htm
原始标题: 虞谦严本
段落序号: 6

==================================================

仰瞻，长洲人。永乐中由虎贲卫经历迁大理寺丞。正统间，宦官王振用事，百官多奔走其门，惟瞻与大理卿薛瑄不往。会与瑄辨杀夫冤狱，益忤振，下狱，谪戍大同。景泰初，召为右寺丞，执法愈坚，在位者多不悦。移疾归，加大理少卿。
