标题: 湖广(3)
章节类型: 志
卷数: 1232
URL: https://www.xuges.com/ls/mingshi/2263.htm
原始标题: (3)
段落序号: 26

==================================================

竹山（府西南。元属房州。洪武十年五月省入房县。十三年五月复置，属襄阳府。成化十二年十二月来属。东有方城山。西有筑山，筑水出焉，流入房县界。又有上庸山，上庸水所出，南合孔阳水，下流入汉。又南有堵水，源出陕西平利县界，东流入汉。西北有黄茅关、吉阳关二巡检司。）
