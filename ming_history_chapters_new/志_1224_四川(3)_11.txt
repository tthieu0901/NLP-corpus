标题: 四川(3)
章节类型: 志
卷数: 1224
URL: https://www.xuges.com/ls/mingshi/2255.htm
原始标题: (3)
段落序号: 11

==================================================

遵义（倚。元播州总管。洪武五年正月改为播州长官司。万历二十九年四月改县，与府同徙治白田坝，在故司城之西。北有龙岩山。其东为定军山，又有大楼山，上有太平关，亦曰楼山关。又东有乌江，源自贵州水西，即涪陵江上源，中有九接滩，其南有乌江关。又东南有仁江，东有湘江、洪江，皆流合於乌江。又西南有落闽水，东有乐安水，亦俱流入焉。又东南有河度关。西南有老君关。又东有三度关。西有落濛关。西北有崖门关、黑水关。北有海龙囤，有白石口隘。）
