标题: 童仲揆传
章节类型: 志
卷数: 693
URL: https://www.xuges.com/ls/mingshi/1343.htm
原始标题: 童仲揆
段落序号: 3

==================================================

自辽左用兵，将士率望风奔溃，独此以万余人当数万众。虽力绌而覆，时咸壮之。事闻，赠策少保、左都督，增世荫三级，再荫本卫指挥佥事，世袭，赐祭葬，建祠曰：“愍忠”。仲揆赠都督同知，增世荫三级，祀祀。金、起龙赠都督佥事，增世荫三级，附祀。名世先有罪系狱，尚书薛三才荐其善火器，命从征立功。文杰亦先褫职。及死，并得复官，赠三级，增世荫二级。见龙等皆予赠荫，他副将至把总战死者百二十余人，赠荫有差。
