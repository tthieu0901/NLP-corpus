标题: 应履平传
章节类型: 志
卷数: 135
URL: https://www.xuges.com/ls/mingshi/0428.htm
原始标题: 应履平
段落序号: 5

==================================================

时方面以公事行部者，例不给驿。履平言僦车舟必扰民，请给驿便。又以军伍不足，请令卫所官旂犯杂死及徒流者，俱送镇将立功，期满还伍；边军犯盗及土官民与官旂罪轻者，入粟缺储所赎罪。并从之。三年迁云南左布政使。时麓川用兵，屡奏劳绩。八年致仕归。
