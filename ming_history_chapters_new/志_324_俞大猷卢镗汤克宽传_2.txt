标题: 俞大猷卢镗汤克宽传
章节类型: 志
卷数: 324
URL: https://www.xuges.com/ls/mingshi/0901.htm
原始标题: 卷95 俞大猷卢镗汤克宽
段落序号: 2

==================================================

举嘉靖十四年武会试。除千户，守御金门。军民嚣讼难治，大猷导以礼让，讼为衰止。海寇频发，上书监司论其事。监司怒曰：“小校安得上书？”杖之，夺其职。尚书毛伯温征安南，复上书陈方略，请从军。伯温奇之。会兵罢，不果用。
