标题: 王家祯传
章节类型: 志
卷数: 645
URL: https://www.xuges.com/ls/mingshi/1285.htm
原始标题: 王家祯
段落序号: 1

==================================================

王家祯，长垣人。万历三十五年进士。天启间，历官左佥都御史，巡抚甘肃。松山部长银定、歹成扰西鄙二十余年，家祯至，三犯三却之，先后斩首五百四十。擢户部右侍郎，转左。崇祯元年摄部事，边饷不以时发。秋，辽东兵鼓噪，巡抚毕自肃自缢死。帝大怒，削家祯籍。已，叙甘肃功，复其冠带。
