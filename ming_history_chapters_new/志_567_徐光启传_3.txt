标题: 徐光启传
章节类型: 志
卷数: 567
URL: https://www.xuges.com/ls/mingshi/1199.htm
原始标题: 徐光启
段落序号: 3

==================================================

未几，熹宗即位。光启志不得展，请裁去，不听。既而以疾归。辽阳破，召起之。还朝，力请多铸西洋大炮，以资城守。帝善其言。方议用，而光启与兵部尚书崔景荣议不合，御史邱兆麟劾之，复移疾归。天启三年起故官，旋擢礼部右侍郎。五年，魏忠贤党智铤劾之，落职闲住。
