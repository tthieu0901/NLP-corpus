标题: 吴道南传
章节类型: 志
卷数: 364
URL: https://www.xuges.com/ls/mingshi/0948.htm
原始标题: 吴道南
段落序号: 4

==================================================

织造中官刘成死，遣其党吕贵往护，贵嗾奸民留己督造。中旨许之，命草敕。道南偕从哲争，且询疏所从进，请永杜内降，弗听。鄱阳故无商税，中官为税使，置关湖口征课。道南极言傍湖舟无所泊，多覆没，请罢关勿征，亦不纳。
