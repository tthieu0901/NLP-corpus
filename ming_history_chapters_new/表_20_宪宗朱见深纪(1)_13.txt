标题: 宪宗朱见深纪(1)
章节类型: 表
卷数: 20
URL: https://www.xuges.com/ls/mingshi/0019.htm
原始标题: 9.宪宗朱见深纪
段落序号: 13

==================================================

夏五月癸酉，修撰罗伦以论李贤起复谪福建市舶司提举。己卯，禁侵损古帝王、忠臣、烈士、名贤陵墓。六月甲辰，赵辅师还。乙巳，免今年天下屯粮十之三。壬子，杨信为平虏将军，充总兵官，太监裴当监督军务，御寇延绥。
