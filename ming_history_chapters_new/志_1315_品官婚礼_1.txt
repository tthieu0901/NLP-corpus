标题: 品官婚礼
章节类型: 志
卷数: 1315
URL: https://www.xuges.com/ls/mingshi/2362.htm
原始标题: 品官婚礼
段落序号: 1

==================================================

周制，凡公侯大夫士之婚娶者，用六礼。唐以后，仪物多以官品为降杀。明洪武五年诏曰：“古之婚礼，结两姓之欢，以重人伦。近世以来，专论聘财，习染奢侈。其仪制颁行。务从节俭，以厚风俗。”故其时品节详明，皆有限制，后克遵者鲜矣。
