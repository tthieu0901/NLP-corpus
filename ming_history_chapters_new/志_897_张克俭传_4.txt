标题: 张克俭传
章节类型: 志
卷数: 897
URL: https://www.xuges.com/ls/mingshi/1652.htm
原始标题: ·张克俭
段落序号: 4

==================================================

初，献忠败于玛瑙山，其妻敖氏、高氏被获，他将搜山，又获其军师潘独鳌，皆系襄阳狱。承曾年少轻佻，每夕托问贼中情形，与献忠二妻笑语。狱吏又多纳贼金，禁防尽弛，独鳌等脱桎梏恣饮。嗣昌移牒戒之，承曾笑曰：“是岂能飞至耶？”及是，独鳌果从狱中起，承曾率众夺门走。事闻，命逮治。时河南亦大乱，久逮不至，未知所终。
