标题: 陈士奇传
章节类型: 志
卷数: 639
URL: https://www.xuges.com/ls/mingshi/1279.htm
原始标题: 陈士奇
段落序号: 1

==================================================

陈士奇，字平人，漳浦人也。好学，有文名，不知兵。举天启五年进士，授中书舍人。崇祯四年考选，授礼部主事，擢广西提学佥事。父忧归。服阕，起重庆兵备，寻改贵州，复督学政。母忧阕，起赣州兵备参议，进副使，督四川学政。廷臣交章荐士奇知兵。
