标题: 李世达传
章节类型: 志
卷数: 376
URL: https://www.xuges.com/ls/mingshi/0967.htm
原始标题: 李世达
段落序号: 4

==================================================

二十一年，与吏部尚书孙鑨同主京察，斥政府私人殆尽。考功郎中赵南星被劾贬官，世达力争之，反除南星等名，遂求去，不许。其秋，吏部侍郎赵用贤以绝婚事被讦，世达白其无罪。郎中杨应宿、郑材疏诋世达，遂连章乞休去。归七年卒。赠太子太保，谥敏肃。
