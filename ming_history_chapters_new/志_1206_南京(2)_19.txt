标题: 南京(2)
章节类型: 志
卷数: 1206
URL: https://www.xuges.com/ls/mingshi/2237.htm
原始标题: (2)
段落序号: 19

==================================================

太仓州本太仓卫，太祖吴元年四月置。弘治十年正月置州於卫城，析昆山、常熟、嘉定三县地益之。（东滨海。海口有镇海卫，洪武十二年十月置，后移於太仓卫城。南有刘河，其入海处曰刘河口，有刘家港巡检司。北有七鸦浦，亦东入海。又东北有甘草巡检司。又有唐茜泾口巡检司，后移於东花浦口，寻废。又有茜泾巡检司，亦废。）西距府一百零五里。领县一：
