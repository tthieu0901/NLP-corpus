标题: 江西(2)
章节类型: 志
卷数: 1228
URL: https://www.xuges.com/ls/mingshi/2259.htm
原始标题: (2)
段落序号: 24

==================================================

泰和（府南少西。元太和州。洪武二年正月改为泰和县。东有王山，亦名匡山。赣江在城南，自万安县流入，经县西之牛吼石，而东北入庐陵县界。又南有云亭江，一名缯水，源出兴国县，北流至珠林口注於赣江。西有旱禾市、东北有花石潭、东南有三顾山三巡检司。）
