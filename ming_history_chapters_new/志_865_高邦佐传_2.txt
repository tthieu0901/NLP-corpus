标题: 高邦佐传
章节类型: 志
卷数: 865
URL: https://www.xuges.com/ls/mingshi/1615.htm
原始标题: ·高邦佐
段落序号: 2

==================================================

万历二十三年进士。授寿光知县，教民垦荒，招集流亡三千家。历户部主事、员外郎。迁永平知府，浚泺河，筑长堤。裁抑税使高淮，不敢大横。迁天津兵备副使，平巨盗董时耀。转神木参政，屡破套寇沙计。以嫡母忧归，补蓟州道，坐调兵忤主者意，被劾归。
