标题: 满剌加传
章节类型: 志
卷数: 1073
URL: https://www.xuges.com/ls/mingshi/2023.htm
原始标题: 满剌加
段落序号: 13

==================================================

后佛郎机强，举兵侵夺其地，王苏端妈末出奔，遣使告难。时世宗嗣位，敕责佛郎机，令还其故土。谕暹罗诸国王以救灾恤邻之义，迄无应者，满剌加竟为所灭。时佛郎机亦遣使朝贡请封，抵广东，守臣以其国素不列《王会》，羁其使以闻。诏予方物之直遣归，后改名麻六甲云。
