标题: 献皇帝庙
章节类型: 志
卷数: 1288
URL: https://www.xuges.com/ls/mingshi/2335.htm
原始标题: 献皇帝庙
段落序号: 6

==================================================

二十二年，更新太庙，廷议睿宗、孝宗并居一庙，同为昭。帝责诸臣不竭忠任事，寝其议。已而左庶子江汝璧请迁皇考庙于穆庙首，以当将来世室，与成祖庙并峙。右赞善郭希颜又欲于太祖庙文世室外，止立四亲庙，而祧孝宗、武宗。以礼臣斥其妄而止。
