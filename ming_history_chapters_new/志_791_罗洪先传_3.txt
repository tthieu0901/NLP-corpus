标题: 罗洪先传
章节类型: 志
卷数: 791
URL: https://www.xuges.com/ls/mingshi/1486.htm
原始标题: 罗洪先
段落序号: 3

==================================================

十八年简宫僚，召拜春坊左赞善。明年冬，与司谏唐顺之、校书赵时春疏请来岁朝正后，皇太子出御文华殿，受群臣朝贺。时帝数称疾不视朝，讳言储贰临朝事，见洪先等疏，大怒曰：“是料朕必不起也。”降手诏百余言切责之，遂除三人名。
