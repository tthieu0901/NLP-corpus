标题: 南京(1)
章节类型: 志
卷数: 1205
URL: https://www.xuges.com/ls/mingshi/2236.htm
原始标题: ·南京
段落序号: 29

==================================================

亳州（元属归德府。）洪武初，以州治谯县省入，寻降为县，属归德州。六年属颍州。弘治九年十月复升为州。（西有涡河，自河南鹿邑县流入，北有马尚河，流合焉。南有西肥水，即夏肥水也。又东南有城父县，洪武中废。又有义门巡检司。）东南距府四百五十里。
