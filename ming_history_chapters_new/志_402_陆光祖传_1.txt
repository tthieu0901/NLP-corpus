标题: 陆光祖传
章节类型: 志
卷数: 402
URL: https://www.xuges.com/ls/mingshi/1003.htm
原始标题: 陆光祖
段落序号: 1

==================================================

陆光祖，字与绳，平湖人。祖淞，父杲，皆进士。淞，光禄卿。杲，刑部主事。光祖年十七，与父同举于乡。寻登嘉靖二十六年进士，除浚县知县。兵部尚书赵锦檄畿辅民筑塞垣，光祖言不便。锦怒，劾之。光祖言于巡抚，请输雇值，民乃安。郡王夺民产，光祖裁以法。
