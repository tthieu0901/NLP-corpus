标题: 乐章(9)
章节类型: 志
卷数: 1334
URL: https://www.xuges.com/ls/mingshi/2429.htm
原始标题: (9)
段落序号: 37

==================================================

七奏《君德成之曲》，其一，《十二月》：皇基以兴，圣帝修身，奉天体道，圣德愈明。敬天地，勤劳万民；立法度，上下咸宁。其二《尧民歌》：风俗礼乐厚彝伦，爰兴学校进儒经，贤臣良将保朝廷，四野人民颂欢声。用的是贤英，贤英定太平，寰海皆归正。
