标题: 广西(2)
章节类型: 志
卷数: 1243
URL: https://www.xuges.com/ls/mingshi/2274.htm
原始标题: (2)
段落序号: 14

==================================================

武宣（州南。元曰武仙。宣德六年更名。旧治阴江。宣德六年三月徙於高立。东南有大藤峡，后名永通峡。西有柳江，又有都泥江，亦谓之横水江，来入焉，下流为浔州府之右江，亦入於柳江。西北有安永镇、西南有县郭镇二巡检司。又东有东乡、又有周冲、又有闲得三巡检司，废。）
