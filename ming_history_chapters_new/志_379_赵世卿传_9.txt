标题: 赵世卿传
章节类型: 志
卷数: 379
URL: https://www.xuges.com/ls/mingshi/0971.htm
原始标题: 赵世卿
段落序号: 9

==================================================

世卿素励清操，当官尽职。帝雅重之。吏部缺尚书，尝使兼署，推举无所私。惟楚宗人与王相讦，世卿力言王非伪，与沈一贯议合。李廷机辅政，世卿力推之。廷臣遂疑世卿党比。于是给事中杜士全、邓去霄、何士晋、胡忻，御史苏为霖、马孟祯等先后劾之，世卿遂杜门乞去。章复十余上，不报。
