标题: 伍文定传
章节类型: 志
卷数: 246
URL: https://www.xuges.com/ls/mingshi/0760.htm
原始标题: 伍文定
段落序号: 1

==================================================

伍文定，字时泰，松滋人。父琇，贵州参议。文定登弘治十二年进士。有膂力，便弓马，议论慷慨。授常州推官，精敏善决狱，称强吏。魏国公徐俌与民争田，文定勘，归之民。刘瑾入俌重贿，兴大狱，巡抚艾朴以下十四人悉被逮。文定已迁成都同知，亦下诏狱，斥为民。瑾败，起补嘉兴。
