标题: 四川(5)
章节类型: 志
卷数: 1226
URL: https://www.xuges.com/ls/mingshi/2257.htm
原始标题: (5)
段落序号: 23

==================================================

宁番卫军民指挥使司（元苏州，属建昌路。）洪武十五年三月属建昌府。二十一年十月兼置苏州卫，属四川都司。二十五年六月，州废，升卫为军民指挥使司。二十六年三月更名，属四川都司。二十七年九月来属。（南有南山，产铜。东有长河，亦名白沙江，南流会於泸水。又有中县，元属建昌路。洪武十五年三月改属永宁州。十七年改属苏州，后废。又有沙陀关、罗罗关、九盘关。南有乌角关。北有北山关。又西有定番堡，万历十五年置。）南距行都司百九十里。领千户所一：
