标题: 张献忠传
章节类型: 志
卷数: 1028
URL: https://www.xuges.com/ls/mingshi/1895.htm
原始标题: ·张献忠
段落序号: 7

==================================================

嗣昌已拜大学士，乃自请督师，帝大悦。十月朔，嗣昌至襄阳，集诸将议进兵。时群贼大掠，贺一龙、贺锦犯随、应、麻、黄，与官军相持。汝才及过天星窜伏漳、房、兴、远，献忠踞湖广、四川界，将西犯。嗣昌视东略稍缓，乃宿辎重襄阳，浚濠筑城甚固，令良玉专力剿献忠。
