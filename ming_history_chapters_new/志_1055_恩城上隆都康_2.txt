标题: 恩城上隆都康
章节类型: 志
卷数: 1055
URL: https://www.xuges.com/ls/mingshi/1987.htm
原始标题: 恩城上隆都康
段落序号: 2

==================================================

上隆州，宋置，隶横山寨。元属田州路，明因之。后改隶布政司。洪武十九年，上隆知州岑永通遣从子岑安来贡，赐绮帛钞锭。洪熙元年，土官知州岑琼母陈氏来朝，贡马，赐钞币。宣德四年以陈氏为知州。时琼已卒，无子，土人诉于朝，愿得陈氏袭职，故有是命。
