标题: 赞善王传
章节类型: 志
卷数: 1124
URL: https://www.xuges.com/ls/mingshi/2091.htm
原始标题: 赞善王
段落序号: 6

==================================================

五年，四川都司言，赞善诸王不遵定制，遣使率各寺番僧百三十二种入贡，且无番王印文，今止留十余人守贡物，余已遣还。礼官言：“番地广远，番王亦多，若遵例并时入贡，则内郡疲供亿。莫若令诸王于应贡之岁，各具印文，取次而来。今贡使已至，难拂其情。乞许作明年应贡之数。”报可。
