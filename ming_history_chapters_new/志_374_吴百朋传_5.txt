标题: 吴百朋传
章节类型: 志
卷数: 374
URL: https://www.xuges.com/ls/mingshi/0962.htm
原始标题: 吴百朋
段落序号: 5

==================================================

四十四年秋，百朋进右副都御史，巡抚如故。上疏曰：“三巢僣号称王，旋抚旋叛。广东和平、龙川、兴宁，江西龙南、信丰、安远，蚕食过半。不亟讨，祸不可言。三巢中惟清规跨江、赓六县，最逆命，用兵必自下历始。”帝采部义，从之。百朋乃命守备蔡汝兰讨擒清规于苦竹嶂，群贼震慑。
