标题: 广西(3)
章节类型: 志
卷数: 1244
URL: https://www.xuges.com/ls/mingshi/2275.htm
原始标题: (3)
段落序号: 4

==================================================

横州（元直隶广西两江道。）洪武二年九月以州治宁浦县省入，属浔州府。十年五月降为县，来属。十三年十一月复为州，仍置宁浦县为州治，县寻废。（东有乌蛮山。南有郁江，又东南有武流江，源自广东灵山县，流入境合焉。东有古江口、西有南乡二巡检司。又南有太平关，成化四年置。）西北距府二百四十里。领县一：
