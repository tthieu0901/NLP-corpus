标题: 黄尊素传
章节类型: 志
卷数: 537
URL: https://www.xuges.com/ls/mingshi/1166.htm
原始标题: 黄尊素
段落序号: 8

==================================================

是时，东林盈朝，自以乡里分朋党。江西章允儒、陈良训与大中有隙，而大中欲驳尚书南师仲恤典，秦人亦多不悦。尊素急言于大中，止之。最后，山西尹同皋、潘云翼欲用其座主郭尚友为山西巡抚，大中以尚友数问遗朝贵，执不可。尊素引杜征南数遗洛中贵要为言，大中卒不可，议用谢应祥，难端遂作。
