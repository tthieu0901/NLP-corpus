标题: 詹荣刘源清传
章节类型: 志
卷数: 248
URL: https://www.xuges.com/ls/mingshi/0762.htm
原始标题: 詹荣刘源清
段落序号: 5

==================================================

当荣之抚大同也，万达为总督，尚文为总兵。三人皆有才略，寇数入不能得志。自后代者不能任，寇无岁不入躏边，人益思荣等。明年，俺答薄京师，万达、荣皆已去。论者谓二人在，寇未必至此。万历中，荣孙延为顺天通判，上书讼荣功。赠工部尚书，予恤如制。
