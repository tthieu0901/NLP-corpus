标题: 丁汝夔传
章节类型: 志
卷数: 276
URL: https://www.xuges.com/ls/mingshi/0817.htm
原始标题: 丁汝夔
段落序号: 7

==================================================

方廷讯时，职方郎王尚学当从坐。汝夔曰，“罪在尚书，郎中无预”，得减死论戍。比赴市，问左右：“王郎中免乎？”尚学子化适在旁，谢曰：“荷公恩，免矣。”汝夔叹曰：“汝父劝我速战，我为政府误。汝父免，我死无恨。”闻者为泣下。隆庆初，复官。
