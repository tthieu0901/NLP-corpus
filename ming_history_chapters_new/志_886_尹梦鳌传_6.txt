标题: 尹梦鳌传
章节类型: 志
卷数: 886
URL: https://www.xuges.com/ls/mingshi/1638.htm
原始标题: 尹梦鳌
段落序号: 6

==================================================

凤阳故无城，中都留守朱国相率指挥袁瑞徵、吕承荫、郭希圣、张鹏翼、周时望、李郁、岳光祚，千户陈弘祖、陈其忠、金龙化等，以兵三千逆贼上窑山，多斩获。俄贼数万至，矢集如猬，遂败，国相自刎死，余皆阵没。贼遂犯皇陵，大肆焚掠。
