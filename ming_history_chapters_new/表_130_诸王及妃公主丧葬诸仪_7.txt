标题: 诸王及妃公主丧葬诸仪
章节类型: 表
卷数: 130
URL: https://www.xuges.com/ls/mingshi/2400.htm
原始标题: 诸王及妃公主丧葬诸仪
段落序号: 7

==================================================

永乐十五年正月，永安公主薨。时初举张灯宴，遂罢之。辍朝四日，赐祭，命有司治丧葬。二月，太祖第八女福清公主薨，辍朝三日。定制，凡公主丧闻，辍朝一日。自初丧至大祥，御祭凡十二坛。下葬，辍朝一日。仪视诸王稍杀，丧制同，惟各官不成服，其未下嫁葬西山者，岁时遣内官行礼。
