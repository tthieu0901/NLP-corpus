标题: 卢学古传
章节类型: 志
卷数: 915
URL: https://www.xuges.com/ls/mingshi/1674.htm
原始标题: 卢学古
段落序号: 5

==================================================

夷陵李云，由乡举知颍川州，州人祠祀之。谢事归。流贼炽，大书“名义至重，鬼神难欺”二语于牖以自警。及城陷，不屈。执至江陵，绝食死。吕调元者，归州千户也。城陷，士民悉归附，调元独率部卒格斗，陷重围中。招之降，大骂，死乱刀下。
