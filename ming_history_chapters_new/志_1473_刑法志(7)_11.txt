标题: 刑法志(7)
章节类型: 志
卷数: 1473
URL: https://www.xuges.com/ls/mingshi/2620.htm
原始标题: (7)
段落序号: 11

==================================================

锦衣卫狱者，世所称诏狱也。古者狱讼掌于司寇而已。汉武帝始置诏狱二十六所，历代因革不常。五代唐明宗设侍卫亲军马步军都指挥使，乃天子自将之名。至汉有侍卫司狱，凡大事皆决焉。明锦衣卫狱近之，幽系惨酷，害无甚于此者。
