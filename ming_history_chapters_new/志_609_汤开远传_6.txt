标题: 汤开远传
章节类型: 志
卷数: 609
URL: https://www.xuges.com/ls/mingshi/1248.htm
原始标题: 汤开远
段落序号: 6

==================================================

给事中马思理、御史高倬，值草场火发，狂奔尽气，无救燎原，此不过为法受过耳，更欲以他罪论，则甚矣。今岁盛夏雪雹，地震京圻，草场不爇自焚。陛下不宽刑修省，反严鞫而长系之，非所以召天和，称善事也。臣所惜者此其一。
