标题: 蔡清传
章节类型: 志
卷数: 777
URL: https://www.xuges.com/ls/mingshi/1460.htm
原始标题: ·蔡清
段落序号: 2

==================================================

清之学，初主静，后主虚，故以虚名斋。平生饬躬砥行，贫而乐施，为族党依赖。以善《易》名。嘉靖八年，其子推官存远以所著《易经》、《四书蒙引》进于朝，诏为刊布。万历中追谥文庄，赠礼部右侍郎。其门人陈琛、王宣、易时中、林同、赵逮、蔡烈并有名，而陈琛最著。
