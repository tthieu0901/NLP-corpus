标题: 秦从龙传
章节类型: 志
卷数: 25
URL: https://www.xuges.com/ls/mingshi/0169.htm
原始标题: 秦从龙
段落序号: 1

==================================================

秦从龙，字元之，洛阳人。仕元，官江南行台侍御史。兵乱，避居镇江。徐达之攻镇江也，太祖谓之曰：“闻有秦元之者，才器老成，汝当询访，致吾欲见意。”达下镇江，访得之。太祖命从子文正、甥李文忠奉金绮造其庐聘焉。从龙与妻陈偕来，太祖自迎之于龙江。
