标题: 遣使册赠王公大臣仪
章节类型: 表
卷数: 137
URL: https://www.xuges.com/ls/mingshi/2408.htm
原始标题: 遣使册赠王公大臣仪
段落序号: 2

==================================================

宣讫，代受册者复再拜。使者取册授之，代受册者捧置灵座前。使者出，代受册者送至大门外。如不用册者，吏部用诰命，丧家以册文录黄，设祭仪于灵前。代受册者再拜，执事者展黄立读于左。丧主以下皆再拜，焚黄。
