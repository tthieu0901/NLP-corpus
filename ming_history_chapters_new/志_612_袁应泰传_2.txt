标题: 袁应泰传
章节类型: 志
卷数: 612
URL: https://www.xuges.com/ls/mingshi/1252.htm
原始标题: 袁应泰
段落序号: 2

==================================================

迁工部主事，历兵部武选郎中。汰遣假冒世职数百人。迁淮徐兵备参议。山东大饥，设粥厂哺流民，缮城浚濠，修先圣庙，饥者尽得食。更搜额外税及漕折马价数万金，先后发振。户部劾其擅移官廪，时已迁副使，遂移疾归。
