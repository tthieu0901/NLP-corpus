标题: 陕西(1)
章节类型: 志
卷数: 1218
URL: https://www.xuges.com/ls/mingshi/2249.htm
原始标题: ·陕西
段落序号: 39

==================================================

长武（州西北。万历十一年三月以邠州宜禄镇置。北有泾水，自泾州流入。南有汭水，一名宜禄水，亦自泾州流入，径县东停口镇，与黑水河合，入於泾水。西有窑店巡检司，本名宜禄，治宜禄镇。弘治十七年迁於正东之冉杏，仍故名。万历十一年又迁，更名。）
