标题: 成祖朱棣纪(4)
章节类型: 表
卷数: 12
URL: https://www.xuges.com/ls/mingshi/0011.htm
原始标题: (4)
段落序号: 28

==================================================

冬十一月辛酉，分遣中官杨实、御史戴诚等核天下库藏出纳之数。丙子，议北征军饷，下户部尚书夏原吉、刑部尚书吴中于狱，兵部尚书方宾自杀。辛巳，下侍读李时勉于狱。甲申，发直隶、山西、河南、山东及南畿应天等五府，滁、和、徐三州丁壮运粮，期明年二月至宣府。
