标题: 王恕传
章节类型: 志
卷数: 187
URL: https://www.xuges.com/ls/mingshi/0608.htm
原始标题: 卷65 王恕
段落序号: 1

==================================================

王恕，字宗贯，三原人。正统十三年进士。由庶吉士授大理左评事，进左寺副。尝条刑罚不中者六事，皆议行之。迁扬州知府，发粟振饥不待报，作资政书院以课士。天顺四年以治行最，超迁江西右布政使，平赣州寇。宪宗嗣位，诏大臣严核天下方面官，乃黜河南左布政使侯臣等十三人，而以恕代臣。
