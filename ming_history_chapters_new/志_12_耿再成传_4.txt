标题: 耿再成传
章节类型: 志
卷数: 12
URL: https://www.xuges.com/ls/mingshi/0148.htm
原始标题: 耿再成
段落序号: 4

==================================================

子天璧，闻父难，纠部曲杀贼。比至，李文忠已破贼斩之。遂以天璧守处州。拒方国珍、张士诚皆有功，擢指挥副使。克浦城，捣建宁，走陈友定。征襄阳，进至西安。招谕河州、临洮，皆下。改杭州指挥同知。七年出海捕倭，深入外洋，溺死。
