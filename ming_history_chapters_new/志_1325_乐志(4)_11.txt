标题: 乐志(4)
章节类型: 志
卷数: 1325
URL: https://www.xuges.com/ls/mingshi/2420.htm
原始标题: (4)
段落序号: 11

==================================================

宋胡瑗知此义，故四清声皆小其围径以就之。然黄钟、太簇二声虽合，大吕、夹钟二声又非，遂使十二律、五声皆不得正。至于李照、范镇止用十二律，不用四清声，其合于三分损益者则和矣。夷则以降，其臣民事物，安能尊卑有辨，而不相凌犯耶？
