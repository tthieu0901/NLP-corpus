标题: 王世贞传
章节类型: 志
卷数: 833
URL: https://www.xuges.com/ls/mingshi/1555.htm
原始标题: 王世贞
段落序号: 8

==================================================

胡应麟，幼能诗。万历四年举于乡，久不第，筑室山中，构书四万余卷，手自编次，多所撰著。携诗谒世贞，世贞喜而激赏之，归益自负。所著《诗薮》二十卷，大抵奉世贞《卮言》为律令，而敷衍其说，谓诗家之有世贞，集大成之尼父也。其贡谀如此。
