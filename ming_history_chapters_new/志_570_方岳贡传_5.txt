标题: 方岳贡传
章节类型: 志
卷数: 570
URL: https://www.xuges.com/ls/mingshi/1202.htm
原始标题: 方岳贡
段落序号: 5

==================================================

李自成陷京师，岳贡及邱瑜被执，幽刘宗敏所。贼索银，岳贡素廉，贫无以应，拷掠备至。搜其邸，无所有，松江贾人为代输千金。四月朔日与瑜并释。十二日，贼既杀陈演等，令监守者并杀二人，监守者奉以缳，二人并缢死。
