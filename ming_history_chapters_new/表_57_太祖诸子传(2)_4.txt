标题: 太祖诸子传(2)
章节类型: 表
卷数: 57
URL: https://www.xuges.com/ls/mingshi/0057.htm
原始标题: (2)
段落序号: 4

==================================================

弟康王志邅嗣。好古嗜学。四年，护卫军张嵩等讦其府中事。志邅不安，辞三护卫。宣宗答书奖谕，予一护卫。志邅顾数听细人，正统十年诬奏镇守都御史陈镒，按问皆虚，而审理正秦弘等又交章奏王凌辱府僚，棰死军役。帝再以书戒饬之。景泰六年薨。子惠王公锡嗣，以贤闻。成化二十二年薨。
