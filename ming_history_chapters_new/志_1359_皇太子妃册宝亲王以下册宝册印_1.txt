标题: 皇太子妃册宝亲王以下册宝册印
章节类型: 志
卷数: 1359
URL: https://www.xuges.com/ls/mingshi/2456.htm
原始标题: 皇太子妃册宝亲王以下册宝册印
段落序号: 1

==================================================

皇太子妃册宝：其册用金，两叶，重百两，每叶高一尺二寸，广五寸。藉册以锦，联册以红丝绦，垫册以锦褥，裹册以红罗销金袱。其盝饰以浑金沥粉云凤，内有花银钉铰，嵌金丝铁筦龠；外以红罗销金袱覆之。其金宝之制未详。洪武二十八年更定，止授金册，不用宝。
