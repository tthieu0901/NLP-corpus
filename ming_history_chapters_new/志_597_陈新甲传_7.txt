标题: 陈新甲传
章节类型: 志
卷数: 597
URL: https://www.xuges.com/ls/mingshi/1235.htm
原始标题: 陈新甲
段落序号: 7

==================================================

新甲雅有才，晓边事，然不能持廉，所用多债帅。深结中贵为援，与司礼王德化尤昵，故言路攻之不能入。当是时，闯贼蹂躏河南，开封屡被围，他郡县失亡相踵，总督傅宗龙、汪乔年出关讨贼，先后陷殁，贼势愈张。言官劾新甲者，章至数十。新甲请罪章亦十余上，帝辄慰留。
