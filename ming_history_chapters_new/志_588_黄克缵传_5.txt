标题: 黄克缵传
章节类型: 志
卷数: 588
URL: https://www.xuges.com/ls/mingshi/1224.htm
原始标题: 黄克缵
段落序号: 5

==================================================

克缵历官中外，清强有执。持议与争“三案”者异，攻击纷起。自是群小排东林，创《要典》，率推克缵为首功。时东林方盛，克缵移疾。诏加太子太傅，乘传归。四年十二月，魏忠贤尽逐东林，召克缵为工部尚书。视事数月，复移疾归。三殿成，加太子太师。崇祯元年，起南京吏部尚书。有劾之者，不就，卒于家。
