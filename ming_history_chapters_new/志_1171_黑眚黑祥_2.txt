标题: 黑眚黑祥
章节类型: 志
卷数: 1171
URL: https://www.xuges.com/ls/mingshi/2175.htm
原始标题: 黑眚黑祥
段落序号: 2

==================================================

正统元年九月辛亥，未刻，黑气亘天，自西南属东北。二年八月甲申，北方黑气东西亘天。十四年十一月己丑，晡时，西方有黑气从地而生。景泰元年二月壬寅，黑气南北亘天。十月辛未，西南黑气如烟火，南北亘天。二年四月庚辰，有黑气如烟，摩地而上。天顺五年七月己亥朔，东方有黑气，须臾蔽天。
