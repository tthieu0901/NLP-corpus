标题: 毛澄传
章节类型: 志
卷数: 213
URL: https://www.xuges.com/ls/mingshi/0694.htm
原始标题: 卷74 毛澄
段落序号: 3

==================================================

宸濠反江西，帝南征示威武，驻跸留都者逾岁。澄屡请回銮。及驾返通州，用江彬言，将即赐宸濠死。澄据汉庶人故事，请还京告郊庙，献俘行戮。不从。中官王堂镇浙江，请建生祠；西番阐化王使者乞额外赐茶九万斤。澄皆力争，不听。王琼欲陷彭泽，澄独白其无罪。
