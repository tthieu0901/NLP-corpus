标题: 毛羽健传
章节类型: 志
卷数: 602
URL: https://www.xuges.com/ls/mingshi/1240.htm
原始标题: 毛羽健
段落序号: 6

==================================================

二年冬，巡按湖广。岷王禋洪为校尉侍圣及善化王长子企鋀等所弑，参政龚承荐等不以实闻，狱不决者久之。宗昌至，群奸始伏辜。帝责问前诸臣失出罪，宗昌纠承荐等。时体仁、延儒皆已入阁，而永光意忌，以为不先劾承荐也。镌宗昌四级，宗昌遂归。
