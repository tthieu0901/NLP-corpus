标题: 夏原吉传
章节类型: 志
卷数: 99
URL: https://www.xuges.com/ls/mingshi/0302.htm
原始标题: 夏原吉
段落序号: 3

==================================================

建文初，擢户部右侍郎。明年充采访使。巡福建，所过郡邑，核吏治，咨民隐。人皆悦服。久之，移驻蕲州。成祖即位，或执原吉以献。帝释之，转左侍郎。或言原吉建文时用事，不可信。帝不听，与蹇义同进尚书。偕义等详定赋役诸制。建白三十余事，皆简便易遵守。曰：“行之而难继者，且重困民，吾不忍也。”浙西大水，有司治不效。
