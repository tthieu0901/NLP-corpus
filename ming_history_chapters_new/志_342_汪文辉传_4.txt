标题: 汪文辉传
章节类型: 志
卷数: 342
URL: https://www.xuges.com/ls/mingshi/0923.htm
原始标题: 汪文辉
段落序号: 4

==================================================

古大臣坐事退者，必为微其词；所以养廉耻，存国体。今或掇其已往，揣彼未形，逐景循声，争相诟病，若市井哄瘩然。至方面重臣，苟非甚奸慝，亦宜弃短录长，为人才惜。今或搜抉小疵，指为大蠹，极言丑诋，使决引去。以此求人，国家安得全才而用之？是为苛刻。
