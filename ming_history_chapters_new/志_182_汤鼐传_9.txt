标题: 汤鼐传
章节类型: 志
卷数: 182
URL: https://www.xuges.com/ls/mingshi/0590.htm
原始标题: ·汤鼐
段落序号: 9

==================================================

董傑，泾县人。成化末进士。鼐之论暑月辍讲也，傑方谒选，亦抗疏争，由是知名。授沔阳知州，甫数月，逮系诏狱，谪四川行都司知事，历迁河南左布政使。所在尽职业，为民所怀。正德六年，江西盗起，巡抚王哲兵败召还，擢杰右副都御史代之。未几卒。
