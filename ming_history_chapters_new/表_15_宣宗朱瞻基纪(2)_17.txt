标题: 宣宗朱瞻基纪(2)
章节类型: 表
卷数: 15
URL: https://www.xuges.com/ls/mingshi/0014.htm
原始标题: (2)
段落序号: 17

==================================================

赞曰：仁宗为太子，失爱于成谊。其危而复安，太孙盖有力焉。即位以后，吏称其职，政得其平，纲纪修明，仓庾充羡，闾阎乐业。岁不能灾。盖明兴至是历年六十，民气渐舒，蒸然有治平之象矣。若乃强藩猝起，旋即削平，扫荡边尘，狡寇震慑，帝之英姿睿略，庶几克绳祖武者欤。
