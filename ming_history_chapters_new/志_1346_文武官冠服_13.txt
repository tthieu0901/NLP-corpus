标题: 文武官冠服
章节类型: 志
卷数: 1346
URL: https://www.xuges.com/ls/mingshi/2443.htm
原始标题: 文武官冠服
段落序号: 13

==================================================

仪宾朝服、公服、常服：俱视品级，与文武官同，惟笏皆象牙；常服花样视武官。弘治十三年定，郡主仪宾鈒花金带，胸背狮子。县主仪宾鈒花金带，郡君仪宾光素金带，胸背俱虎豹。县君仪宾鈒花银带，乡君仪宾光素银带，胸背俱彪。有僣用者，革去冠带，戴平头巾，于儒学读书习礼三年。
