标题: 耿廷箓传
章节类型: 志
卷数: 945
URL: https://www.xuges.com/ls/mingshi/1710.htm
原始标题: 耿廷箓
段落序号: 2

==================================================

十七年，京师陷，走南都。十一月以张献忠乱四川，命加太仆少卿赴云南监沙定洲军，由建昌入川讨贼。明年三月，四川巡抚马乾罢，即拜廷箓右佥都御史代之。未赴，而定洲作乱，蜀地亦尽失，遂止不行。后李定国掠临安，过河西，廷箓闻之赴水死。妻杨被执，亦不屈死。
