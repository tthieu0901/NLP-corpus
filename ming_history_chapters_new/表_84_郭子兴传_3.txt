标题: 郭子兴传
章节类型: 表
卷数: 84
URL: https://www.xuges.com/ls/mingshi/0084.htm
原始标题: 卷5 郭子兴
段落序号: 3

==================================================

始，子兴同起事者孙德崖等四人，与子兴而五，各称元帅不相下。四人者粗而戆，日剽掠，子兴意轻之。四人不悦，合谋倾子兴。子兴以是多家居不视事。太祖乘闲说曰：“彼日益合，我益离，久之必为所制。”子兴不能从也。
