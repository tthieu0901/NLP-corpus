标题: 美洛居传
章节类型: 志
卷数: 1065
URL: https://www.xuges.com/ls/mingshi/2009.htm
原始标题: 美洛居
段落序号: 1

==================================================

美洛居，俗讹为米六合，居东海中，颇称饶富。酋出，威仪甚备，所部合掌伏道旁。男子削发，女椎结。地有香山，雨后香堕，沿流满地，居民拾取不竭。其酋委积充栋，以待商舶之售。东洋不产丁香，独此地有之，可以辟邪，故华人多市易。
