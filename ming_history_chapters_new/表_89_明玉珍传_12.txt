标题: 明玉珍传
章节类型: 表
卷数: 89
URL: https://www.xuges.com/ls/mingshi/0089.htm
原始标题: 明玉珍
段落序号: 12

==================================================

冬十月，和等悉定川、蜀诸郡县，执友仁于保宁，遂班师。寿、大亨、仁寿皆凿舟自沉死。丁世贞者，文州守将也，友德攻文州，据险力战，汪兴祖死焉。文州破，遁去。已复以兵破文州，杀朱显忠，友德击走之。夏亡，复集余众围秦州五十日。兵败，夜宿梓潼庙，为其下所杀。友仁至京师，帝以其寇汉中，首造兵端，令明氏失国，僇于市。戍他将校于徐州。明年徙升于高丽。
