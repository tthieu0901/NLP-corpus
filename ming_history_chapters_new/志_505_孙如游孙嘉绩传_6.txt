标题: 孙如游孙嘉绩传
章节类型: 志
卷数: 505
URL: https://www.xuges.com/ls/mingshi/1130.htm
原始标题: 孙如游孙嘉绩
段落序号: 6

==================================================

赞曰：熹宗初，叶向高以宿望召起，海内正人倚以为重，卒不能有所匡救。盖政柄内移，非一日之积，势固无如何也。刘一燝、韩爌诸人，虽居端揆之地，而宵小比肩，权珰掣肘，纷挠杌隉，几不自全。朱国祚、何宗彦绌于党人，孙如游又皆以中旨特用，为外廷所诟。于是而知明良相遭，诚千载之一遇也夫！
