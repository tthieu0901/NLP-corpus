标题: 张敷华传
章节类型: 志
卷数: 199
URL: https://www.xuges.com/ls/mingshi/0643.htm
原始标题: 张敷华
段落序号: 1

==================================================

张敷华，字公实，安福人。父洪，御史，死土木难。敷华少负气节。年七岁，里社树为祟，麾群儿尽伐之。景泰初，录死事后，入国学。举天顺八年进士，选庶吉士。成化元年，与刘大夏愿就部曹。除兵部主事，历郎中。廉重不挠，名等于大夏。
