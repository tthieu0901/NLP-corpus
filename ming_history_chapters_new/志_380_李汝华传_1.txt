标题: 李汝华传
章节类型: 志
卷数: 380
URL: https://www.xuges.com/ls/mingshi/0972.htm
原始标题: 李汝华
段落序号: 1

==================================================

李汝华，字茂夫，睢州人。万历八年进士。授兖州推官。征授工科给事中，尝劾戎政尚书郑洛不职。及出阅甘肃边务，洛方经略西事，主和戎。汝华疏洛畏敌贻患，且劾诸将吏侵军资，复请尽垦甘肃闲田。还朝，历吏科都给事中，多所纠擿。
