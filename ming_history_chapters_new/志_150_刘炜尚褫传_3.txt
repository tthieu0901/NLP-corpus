标题: 刘炜尚褫传
章节类型: 志
卷数: 150
URL: https://www.xuges.com/ls/mingshi/0467.htm
原始标题: 刘炜尚褫
段落序号: 3

==================================================

明年，都督黄竑以易储议得帝眷，奏求霸州、武清县地。炜等抗章言：“竑本蛮僚，遽蒙重任。怙宠妄干，乞地六七十里，岂尽无主者？请正其罪。”帝宥竑，遣户部主事黄冈、谢昶往勘。还奏，果民产。户部再请罪竑，帝卒宥焉。昶官至贵州巡抚，以清慎称。
