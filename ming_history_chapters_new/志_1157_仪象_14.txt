标题: 仪象
章节类型: 志
卷数: 1157
URL: https://www.xuges.com/ls/mingshi/2139.htm
原始标题: ·仪象
段落序号: 14

==================================================

日晷者，砻石为平面，界节气十三线，内冬夏二至各一线，其余日行相等之节气，皆两节气同一线也。平面之周列时刻线，以各节气太阳出入为限。又依京师北极出地度，范为三角铜表置其中。表体之全影指时刻，表中之锐影指节气。此日晷之大略也。
