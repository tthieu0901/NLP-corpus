标题: 胶莱河志
章节类型: 志
卷数: 1446
URL: https://www.xuges.com/ls/mingshi/2585.htm
原始标题: 胶莱河
段落序号: 9

==================================================

崇祯十四年，山东巡抚曾樱、户部主事邢国玺复申王献、刘应节之说。给内帑十万金，工未举，樱去官。十六年夏，尚书倪元璐请截渍粮由胶莱河转饷，自胶河口用小船抵分水岭，车盘岭脊四十里达於莱河，复用小船出海，可无岛礁漂损之患。山东副总兵黄荫恩献议略同。皆未及行。
