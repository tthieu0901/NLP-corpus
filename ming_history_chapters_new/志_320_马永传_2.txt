标题: 马永传
章节类型: 志
卷数: 320
URL: https://www.xuges.com/ls/mingshi/0893.htm
原始标题: 卷94 马永
段落序号: 2

==================================================

十三年进都督佥事，充总兵官，镇守苏州。尽汰诸营老弱，听其农贾，取备直给健卒，由是永所将独雄于诸镇。武宗至喜峰口，欲出塞，永叩马谏。帝注视久之，笑而止。中路擦崖当敌冲，无城堡，耕牧者辄被掠。永令人持一月粮，营崖表，版筑其内。城廨如期立，乃迁军守之。录功，进署都督同知。
