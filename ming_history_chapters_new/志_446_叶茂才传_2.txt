标题: 叶茂才传
章节类型: 志
卷数: 446
URL: https://www.xuges.com/ls/mingshi/1062.htm
原始标题: 叶茂才
段落序号: 2

==================================================

茂才恬淡寡嗜好。通籍四十年，家食强半。始同邑顾宪成、允成、安希范、刘元珍及攀龙并建言去国，直声震一时，茂才只以醇德称。及官太仆，清流尽斥，邪议益棼，遂奋身与抗，人由是服其勇。时称“东林八君子”，宪成、允成、攀龙、希范、元珍、武进钱一本、薛敷教及茂才也。
