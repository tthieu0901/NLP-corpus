标题: 徐汧杨廷枢传
章节类型: 志
卷数: 670
URL: https://www.xuges.com/ls/mingshi/1317.htm
原始标题: 徐汧杨廷枢
段落序号: 1

==================================================

徐汧，字九一，长洲人。生未期而孤。稍长砥行，有时名，与同里杨廷枢相友善。廷枢，复社诸生所称维斗先生者也。天启五年，魏大中被逮过苏州，汧贷金资其行。周顺昌被逮，缇骑横索钱，汧与廷枢敛财经理之。当是时，汧、廷枢名闻天下。
