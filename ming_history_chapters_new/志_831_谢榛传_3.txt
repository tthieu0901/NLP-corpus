标题: 谢榛传
章节类型: 志
卷数: 831
URL: https://www.xuges.com/ls/mingshi/1553.htm
原始标题: ·谢榛
段落序号: 3

==================================================

当七子结社之始，尚论有唐诸家，各有所重。榛曰：“取李、杜十四家最胜者，熟读之以会神气，歌咏之以求声调，玩味之以裒精华。得经三要，则浩乎浑沦，不必塑谪仙而画少陵也。”诸人心师其言，厥后虽合力摈榛，其称诗指要，实自榛发也。
