标题: 孔克仁传
章节类型: 志
卷数: 30
URL: https://www.xuges.com/ls/mingshi/0176.htm
原始标题: 孔克仁
段落序号: 4

==================================================

赞曰：太祖起布衣，经营天下。渡江以来，规模宏远，声教风驰。虽曰天授，抑亦左右丞弼多国士之助欤。陈遇见礼不下刘基，而超然利禄之外。叶兑于天下大计，筹之审矣，亦能抗节肥遯，其高致均非人所易及。孔克仁无可称述，以太祖之雄谋大略具其事中，故叙列于篇。
