标题: 倪维德传
章节类型: 志
卷数: 972
URL: https://www.xuges.com/ls/mingshi/1777.htm
原始标题: 倪维德
段落序号: 3

==================================================

刘子正妻病气厥，或哭或笑，人以为崇。诊之曰：“两手脉俱沉，胃脘必有所积，积则痛。”问之果然，以生熟水导之，吐痰涎数升愈。盛架阁妻左右肩臂奇痒，延及头面，不可禁，灼之以艾，则暂止。诊之曰：“左脉沉，右脉浮且盛，此滋味过盛所致也。”投以剂，旋愈。
