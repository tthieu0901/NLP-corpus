标题: 赵俶钱宰萧执传
章节类型: 志
卷数: 40
URL: https://www.xuges.com/ls/mingshi/0198.htm
原始标题: 赵俶钱宰萧执
段落序号: 3

==================================================

九年，御史台言：“博士俶以《诗经》教成均四年，其弟子多为方岳重臣及持节各部者。今年逾悬车，请赐骸骨。”于是以翰林院待制致仕，赐内帑钱治装。宋濂率同官暨诸生千余人送之。卒年八十一。子圭玉，兵部侍郎，出知莱州，有声。
