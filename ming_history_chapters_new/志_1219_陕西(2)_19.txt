标题: 陕西(2)
章节类型: 志
卷数: 1219
URL: https://www.xuges.com/ls/mingshi/2250.htm
原始标题: (2)
段落序号: 19

==================================================

略阳（州北。元属沔州。洪武三年属府。成化二十一年六月改来属。西有盘龙山。东南有飞仙岭，栈道所经也。东有沮水，为汉水之别源。南有嘉陵江，西北有犀牛江，即西汉水也。又西有白水江。东北有九股树、西有罝口二巡检司。又西北有白水镇巡检司，后废。）
