标题: 湖广(2)
章节类型: 志
卷数: 1231
URL: https://www.xuges.com/ls/mingshi/2262.htm
原始标题: (2)
段落序号: 21

==================================================

澧州（元澧州路，属湖广行省。）太祖甲辰年为府。九年四月降为州，以州治澧阳县省入，属常德府。三十年三月来属。（元元贞末徙治新城。洪武五年复旧治。东有关山。西南有大浮山，跨石门、武陵、桃源三县界。南有澧水，一名兰江，亦曰绣水。其东有澹水，北有涔水，俱流入焉。东有嘉山镇巡检司。）东距府二百七十里。领县三：
