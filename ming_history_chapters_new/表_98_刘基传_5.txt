标题: 刘基传
章节类型: 表
卷数: 98
URL: https://www.xuges.com/ls/mingshi/0101.htm
原始标题: 卷11 刘基
段落序号: 5

==================================================

吴元年以基为太史令，上《戊申大统历。荧惑守心，请下诏罪己。大旱，请决滞狱。即命基平反，雨随注。因请立法定制，以止滥杀。太祖方欲刑人，基请其故，太祖语之以梦。基曰：“此得土得众之象，宜停刑以待。”后三日，海宁降。太祖喜，悉以囚付基纵之。寻拜御史中丞兼太史令。
