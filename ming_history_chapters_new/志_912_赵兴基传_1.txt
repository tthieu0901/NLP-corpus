标题: 赵兴基传
章节类型: 志
卷数: 912
URL: https://www.xuges.com/ls/mingshi/1670.htm
原始标题: ·赵兴基
段落序号: 1

==================================================

赵兴基，云南太和人。崇祯初，以乡举通判庐州。贺一龙、左金王等五部据英、霍二山，暑入秋出以为常。督师杨嗣昌遣监军佥事杨卓然招之，受侮而返。十四年六月袭陷英山，知县高在飖抗贼死。十二月陷潜山，知县李胤嘉、典史沈所安素苛急，奸民导贼执之，并不屈死。所安子亦死焉。
