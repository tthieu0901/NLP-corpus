标题: 
章节类型: 志
卷数: 1204
URL: https://www.xuges.com/ls/mingshi/2235.htm
原始标题: (4)
段落序号: 22

==================================================

大宁卫（元大宁路，治大定县，属辽阳行省。）洪武十三年为府，属北平布政司，寻废。二十年八月置卫。九月分置左、右、中三卫，寻又置前、后二卫。二十八年四月改左、右、后三卫为营州左、右、中三护卫。永乐元年二月省，又徙中、前二卫於京师，直隶后军都督府。（洪武二十四年四月，宁王府建於此，永乐元年迁於江西南昌。南有土河。东南有大碱场。东北有惠和县，又有武平县。东有和众县。元俱属大宁路，洪武中俱废。）
