标题: 
章节类型: 志
卷数: 1203
URL: https://www.xuges.com/ls/mingshi/2234.htm
原始标题: (3)
段落序号: 36

==================================================

抚宁（府东少南。旧治在阳河西，洪武六年十二月所徙。十三年又迁於兔耳山东。东南滨海。又东有榆河，又有阳河，一名洋河，俱自塞外流入，俱东南注於海。东有山海关。洪武十四年九月置山海卫於此。北有抚宁卫，永乐元年二月置。又有董家口、义院口等关。东有一片石口，一名九门水口。）
