标题: 王家屏传
章节类型: 志
卷数: 360
URL: https://www.xuges.com/ls/mingshi/0943.htm
原始标题: 卷100 王家屏
段落序号: 3

==================================================

评事雒于仁进四箴，帝将重罪之。家屏言：“人主出入起居之节，耳目心志之娱，庶官不及知、不敢谏者，辅弼之臣得先知而预谏之，故能防欲于微渺。今于仁以庶僚上言，而臣备位密勿，反缄默苟容，上亏圣明之誉，下陷庶僚蒙不测之威，臣罪大矣，尚可一日立于圣世哉！”帝不怿，留中，而于仁得善去。
