标题: 崔儒秀传
章节类型: 志
卷数: 866
URL: https://www.xuges.com/ls/mingshi/1616.htm
原始标题: 崔儒秀
段落序号: 4

==================================================

天启元年，日晕异常。展牒应泰言天象示警，宜豫防。逾月，沈阳破，展死之。辅尧方奉命印烙，左右以无守土责，劝之去。辅尧曰：“孰非封疆臣，何去为。”望阙拜，拔刀自刭，与展并赠按察佥事。辅尧官胶州时，有馈山茧者，受而悬之公币中。展，泾阳举人。
