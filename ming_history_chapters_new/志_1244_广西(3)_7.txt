标题: 广西(3)
章节类型: 志
卷数: 1244
URL: https://www.xuges.com/ls/mingshi/2275.htm
原始标题: (3)
段落序号: 7

==================================================

上思州（元属思明路。）洪武初废。二十一年正月复置，属思明府。弘治十八年来属。（南有十万山，上思江出焉，东流合西小江，西即交址所出之左江也。又有明江，亦出十万山，西流入思明府界。又西有迁隆峒土巡检司。）东南距府三百里。
