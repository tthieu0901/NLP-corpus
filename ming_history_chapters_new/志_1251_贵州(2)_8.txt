标题: 贵州(2)
章节类型: 志
卷数: 1251
URL: https://www.xuges.com/ls/mingshi/2282.htm
原始标题: (2)
段落序号: 8

==================================================

黄平州本黄平安抚司。洪武七年十一月置，属播州宣慰司。万历二十九年四月改为州，来属。（东有七里谷。西南有两岔江，以两源合流而名。又东有冷水河。西北有黄平守御千户所，洪武十一年正月置，十五年正月改为卫，闰二月仍为千户所。）南距府三十里。
