标题: 江西(1)
章节类型: 志
卷数: 1227
URL: https://www.xuges.com/ls/mingshi/2258.htm
原始标题: ·江西
段落序号: 5

==================================================

丰城（府南少西。元富州。洪武九年十二月改为丰城县。南有罗山，富水所出。又有柸山，丰水所出。西南有章江，丰水自南，富水自东南，俱流入焉。又东有云韶水，自抚州流入，亦入於章江。南有沛源、西南有江浒口二巡检司。又有河湖巡检司，废。又北有港口巡检司，治大江口，后迁县东北小江口，废。）
