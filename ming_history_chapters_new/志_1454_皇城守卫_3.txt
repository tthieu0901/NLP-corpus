标题: 皇城守卫
章节类型: 志
卷数: 1454
URL: https://www.xuges.com/ls/mingshi/2593.htm
原始标题: 皇城守卫
段落序号: 3

==================================================

先是，新宫成，诏中书省曰：“军士战斗伤残，难备行伍，可于宫墙外造舍以居之，昼则治生，夜则巡警。”其后，定十二卫随驾军上直者，人给钱三百。二十八年，复于四门置舍，使恩军为卫士执爨。恩军者，得罪免死及诸降卒也。
