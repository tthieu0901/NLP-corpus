标题: 方从哲传
章节类型: 志
卷数: 368
URL: https://www.xuges.com/ls/mingshi/0952.htm
原始标题: 方从哲
段落序号: 1

==================================================

方从哲，字中涵，其先德清人。隶籍锦衣卫，家京师。从哲登万历十一年进士，授庶吉士，屡迁国子祭酒。请告家居，久不出，时颇称其恬雅。大学士叶向高请用为礼部右侍郎，不报。中旨起吏部左侍郎。为给事中李成名所劾，求罢，不允。
