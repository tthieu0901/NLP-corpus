标题: 贵州(1)
章节类型: 志
卷数: 1250
URL: https://www.xuges.com/ls/mingshi/2281.htm
原始标题: ·贵州
段落序号: 3

==================================================

新贵（倚。本贵竹长官司，洪武五年正月置，属宣慰司。万历十四年二月改置县，来属。西有狮子山。西北有木阁箐山，在水西境内。北有贵人峰。又西有白龙洞。北有乌江，源出水西，与四川遵义府分界，北流至四川彭水县，入涪陵江。西北有陆广河，下流入於乌江，有陆广河巡检司。又西有宅溪。又西北有蔡家关，一名响水关，又有阔水关。）
