标题: 马中锡传
章节类型: 志
卷数: 202
URL: https://www.xuges.com/ls/mingshi/0657.htm
原始标题: 马中锡
段落序号: 4

==================================================

武宗即位，起抚辽东。还屯田于军，而劾镇守太监朱秀置官店、擅马市诸罪。正德元年入历兵部左右侍郎。刘瑾初得志，其党朱瀛冒边功至数百人。尚书阎仲宇许之，中锡持不可。瑾大恚，中旨改南京工部。明年勒致仕。其冬，逮系诏狱，械送辽东，责偿所收腐粟。逾年事竣，斥为民。瑾诛，起抚大同。中锡居官廉，所至革弊任怨，以故有名。
