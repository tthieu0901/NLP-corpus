标题: 满剌加传
章节类型: 志
卷数: 1073
URL: https://www.xuges.com/ls/mingshi/2023.htm
原始标题: 满剌加
段落序号: 7

==================================================

八年，王率妻子陪臣来朝。抵南京，天已寒，命俟春和北上，别遣人赍敕劳赐王及妃。洎入朝，宴赉如礼。及还，有司为治舟。王复遣其弟贡驼马方物。时英宗已嗣位，而王犹在广东。赐敕奖王，命守臣送还国。因遣古里、真腊等十一国使臣，附载偕还。
