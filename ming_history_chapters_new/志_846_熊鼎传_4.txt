标题: 熊鼎传
章节类型: 志
卷数: 846
URL: https://www.xuges.com/ls/mingshi/1577.htm
原始标题: ·熊鼎
段落序号: 4

==================================================

八年，西部朵儿只班率部落内附，改鼎岐宁卫经历。既至，知寇伪降，密疏论之。帝遣使慰劳，赐裘帽，复遣中使赵成召鼎。鼎既行，寇果叛，胁鼎北还。鼎责以大义，骂之，遂与成及知事杜寅俱被杀。帝闻，悼惜，命葬之黄羊川，立祠，以所食俸给其家。
