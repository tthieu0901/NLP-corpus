标题: 遣使临吊仪
章节类型: 表
卷数: 136
URL: https://www.xuges.com/ls/mingshi/2407.htm
原始标题: ·遣使临吊仪
段落序号: 2

==================================================

丧主以下复再拜。礼毕，内外皆哭。使者出，丧主至中门外，拜送，杖哭而入。宫使则称有令。至遣使赙赠及致奠，其仪节亦相仿云。赙赠之典，一品米六十石，麻布六十匹。二品以五，三品、四品以四，五品、六品以三，公侯则以百。永乐后定制，公、侯、驸马、伯皆取上裁。凡阵亡者全支，边远守御出征及出海运粮病故半支。
