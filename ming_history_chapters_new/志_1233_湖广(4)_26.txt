标题: 湖广(4)
章节类型: 志
卷数: 1233
URL: https://www.xuges.com/ls/mingshi/2264.htm
原始标题: (4)
段落序号: 26

==================================================

桂阳州（元桂阳路，治平阳县，属湖南道宣慰司。）洪武元年为府。九年四月降为县，省平阳县入焉。十三年五月升为州。（西有大凑山。南有晋岭山。北有潭流岭。旧皆产银铅砂矿。西有蓝山。西北有舂陵水，又西有岿水流合焉。北有泗州寨、南有牛桥镇二巡检司。）西北距府三百里。领县三：
