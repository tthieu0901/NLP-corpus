标题: 方国珍传
章节类型: 表
卷数: 88
URL: https://www.xuges.com/ls/mingshi/0088.htm
原始标题: 方国珍
段落序号: 7

==================================================

太祖览而怜之，赐书曰：“汝违吾谕，不即敛手归命，次且海外，负恩实多。今者穷蹙无聊，情词哀恳，吾当以汝此诚为诚，不以前过为过，汝勿自疑。”遂促国珍入朝，面让之曰：“若来得毋晚乎！”国珍顿首谢。授广西行省左丞，食禄不之官。数岁，卒于京师。
