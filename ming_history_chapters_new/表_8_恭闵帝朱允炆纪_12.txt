标题: 恭闵帝朱允炆纪
章节类型: 表
卷数: 8
URL: https://www.xuges.com/ls/mingshi/0007.htm
原始标题: 2.恭闵帝(建文帝)朱允炆纪
段落序号: 12

==================================================

夏四月己未，李景隆及燕兵战于白沟河，败之。明日复战，败绩，都督瞿能、越巂侯俞渊、指挥滕聚等皆战死，景隆奔德州。五月辛未，奔济南。燕兵陷德州，遂攻济南。庚辰，景隆败绩于城下，南走。参政铁铉、都督盛庸悉力御之。六月己酉，遣尚宝丞李得成谕燕罢兵。
