标题: 陶仲文传
章节类型: 志
卷数: 1017
URL: https://www.xuges.com/ls/mingshi/1882.htm
原始标题: 陶仲文
段落序号: 11

==================================================

胡大顺者，仲文同县人也。缘仲文进，供事灵济宫。仲文死，大顺以奸欺事发，斥回籍。后觊复用，伪撰万寿金书一帙，诡称吕祖所作，且言吕祖授三元大丹，可却疾不老。遣其子元玉从妖人何廷玉赍入京，因左演法蓝田玉、左正一罗万象以通内官赵楹，献之帝。
