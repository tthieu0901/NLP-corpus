标题: 徐从治传
章节类型: 志
卷数: 554
URL: https://www.xuges.com/ls/mingshi/1185.htm
原始标题: 徐从治
段落序号: 12

==================================================

先是，登州总兵可大死，以副将吴安邦代之，安邦尤怯钝。奉令屯宁海，规取登州。仲明扬言以城降，安邦信之，离城二十五里而军。中军徐树声薄城被擒，安邦走还宁海。登既不能下，而贼困莱久，琏、从治、御蕃日坚守待救。至四月十六日，从治中炮死，莱人大临，守陴者皆哭。
