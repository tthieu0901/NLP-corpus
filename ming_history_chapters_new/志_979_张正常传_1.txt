标题: 张正常传
章节类型: 志
卷数: 979
URL: https://www.xuges.com/ls/mingshi/1792.htm
原始标题: 张正常
段落序号: 1

==================================================

张正常，字仲纪，汉张道陵四十二世孙也。世居贵谿龙虎山。元时赐号天师。太祖克南昌，正常遣使上谒，已而两入朝。洪武元年入贺即位。太祖曰：“天有师乎？”乃改授正一嗣教真人，赐银印，秩视二品。设寮佐，曰赞教，曰掌书。定为制。
