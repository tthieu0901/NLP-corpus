标题: 余继登传
章节类型: 志
卷数: 349
URL: https://www.xuges.com/ls/mingshi/0930.htm
原始标题: 余继登
段落序号: 2

==================================================

万历五年进士。改庶吉士，授检讨。与修《会典》成，进修撰，直讲经筵。寻进右中允，充日讲官。时讲筵久辍，侍臣无所纳忠。继登与同官冯琦共进《通鉴》讲义，傅以时政缺失。历少詹事兼侍读学士，充正史副总裁。已，擢詹事，掌翰林院。两宫灾，偕诸讲官引《洪范五行传》切谏。不报。进礼部右侍郎。
