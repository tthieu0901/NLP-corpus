标题: 杨士奇传
章节类型: 志
卷数: 97
URL: https://www.xuges.com/ls/mingshi/0297.htm
原始标题: 卷31 杨士奇
段落序号: 16

==================================================

士奇既耄，子稷傲很，尝侵暴杀人。言官交章劾稷。朝议不即加法，封其状示士奇。复有人发稷横虐数十事，遂下之理。士奇以老疾在告。天子恐伤士奇意，降诏慰勉。士奇感泣，忧不能起。九年三月卒，年八十。赠太师，谥文贞。有司乃论杀稷。
