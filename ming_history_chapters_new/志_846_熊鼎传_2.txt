标题: 熊鼎传
章节类型: 志
卷数: 846
URL: https://www.xuges.com/ls/mingshi/1577.htm
原始标题: ·熊鼎
段落序号: 2

==================================================

吴元年召议礼仪，除中书考功博士。迁起居注，承诏搜括故事可惩戒者，书新宫壁间。舍人耿忠使广信还，奏郡县官违法状，帝遣御史廉之。而时已颁赦书，丞相李善长再谏不纳，鼎偕给事中尹正进曰：“朝廷布大信于四方，复以细故烦御史，失信，且亵威。”帝默然久之，乃不遣物史。
