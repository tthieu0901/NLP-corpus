标题: 王恕传
章节类型: 志
卷数: 187
URL: https://www.xuges.com/ls/mingshi/0608.htm
原始标题: 卷65 王恕
段落序号: 8

==================================================

二十二年起用传奉官，恕谏尤切，帝愈不悦。恕先加太子少保，会南京兵部侍郎马显乞罢，忽附批落恕宫保致仕，朝野大骇。恕数为巡抚，历侍郎至尚书，皆在留都。以好直言，终不得立朝。既归，名益高，台省推荐无虚月。工部主事仙居王纯比恕汲黯，至予杖，谪思南推官。
