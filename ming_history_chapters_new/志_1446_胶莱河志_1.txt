标题: 胶莱河志
章节类型: 志
卷数: 1446
URL: https://www.xuges.com/ls/mingshi/2585.htm
原始标题: 胶莱河
段落序号: 1

==================================================

胶莱河，在山东平度州东南，胶州东北。源出高密县，分南北流。南流自胶州麻湾口入海，北流经平度州至掖县海仓口入海。议海运者所必讲也。元至元十七年，莱人姚演献议开新河，凿地三百馀里，起胶西县东陈村海口，西北达胶河，出海仓口，谓之胶莱新河。寻以劳费难成而罢。
