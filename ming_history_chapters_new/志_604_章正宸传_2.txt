标题: 章正宸传
章节类型: 志
卷数: 604
URL: https://www.xuges.com/ls/mingshi/1242.htm
原始标题: 章正宸
段落序号: 2

==================================================

礼部侍郎王应熊者，温体仁私人也，廷推阁臣，望轻不得与。体仁引为助，为营入阁。正宸上言：“应熊强愎自张，何缘特简。事因多扰，变以刻成，综核伤察，宜存浑厚。奈何使很傲之人，与赞平明之治哉？”帝大怒，下狱拷讯，竟削籍归。
