标题: 乘舆临王公大臣丧仪
章节类型: 表
卷数: 134
URL: https://www.xuges.com/ls/mingshi/2405.htm
原始标题: 乘舆临王公大臣丧仪
段落序号: 3

==================================================

其公、侯卒葬辍朝礼，洪武二十三年定。凡公、侯卒于家者，闻丧辍朝三日。下葬，一日。卒于外者，闻丧，一日。柩至京，三日。下葬，仍一日。凡辍朝之日，不鸣钟鼓，各官浅淡色衣朝参。初制，都督至都指挥卒，辍朝二日。永乐后更定，惟公、侯、驸马、伯及一品官，辍朝一日。
