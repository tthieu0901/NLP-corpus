标题: 曹鼐张益邝埜传
章节类型: 志
卷数: 157
URL: https://www.xuges.com/ls/mingshi/0490.htm
原始标题: 卷50 曹鼐张益邝埜
段落序号: 2

==================================================

正统元年，充经筵讲官。《宣宗实录》成，进侍讲，锡三品章服。五年，以杨荣、杨士奇荐，入直文渊阁，参预机务。鼐为人内刚外和，通达政体。荣既殁，士奇常病不视事，阁务多决于鼐。帝以为贤，进翰林学士。十年进吏部左侍郎兼学士。
