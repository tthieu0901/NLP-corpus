标题: 南京(1)
章节类型: 志
卷数: 1205
URL: https://www.xuges.com/ls/mingshi/2236.htm
原始标题: ·南京
段落序号: 18

==================================================

寿州（元安丰路，属河南江北行省。）太祖丙午年曰寿春府。吴元年曰寿州，属临濠府。洪武二年九月直隶中书省。四年二月还属，后以州治寿春县省入。（北滨淮。淮水经山硖中，谓之硖石山，有西肥水来合焉。东北有八公山，东肥水经其下，西入淮，谓之肥口。又西北有颍水，亦入淮。又南有芍陂水，西有渒水，俱入淮。又北有下蔡县，南有安丰县，俱洪武中省，有下蔡镇巡检司。又东有北炉镇、西有正阳镇二巡检司。）东距府一百八十里，领县二：
