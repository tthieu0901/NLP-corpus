标题: 福建(2)
章节类型: 志
卷数: 1238
URL: https://www.xuges.com/ls/mingshi/2269.htm
原始标题: (2)
段落序号: 29

==================================================

漳平（府西北。成化六年以龙岩县九龙乡置，析居仁等五里地益之。东南有象湖山。南有百家畲洞，踞龙岩、安溪、龙溪、南靖、漳平五县之交。又有九龙溪，自龙岩县流经此，下流入龙溪县。南有归化巡检司，后移於县东之析溪口。又东北有溪南巡检司，后废。）
