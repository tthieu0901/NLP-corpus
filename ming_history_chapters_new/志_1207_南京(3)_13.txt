标题: 南京(3)
章节类型: 志
卷数: 1207
URL: https://www.xuges.com/ls/mingshi/2238.htm
原始标题: (3)
段落序号: 13

==================================================

霍山（州西南。本六安州故埠镇巡检司，弘治二年改为县。南有霍山，亦曰天柱山，亦曰衡山，又谓之南岳也。东南有铁炉山，多铁冶。又西南有四十八盘山，又淠河在东，源出霍山，下流至寿州入淮。西北有千罗畈、西南有上土市二巡检司。）
