标题: 云南(3)
章节类型: 志
卷数: 1248
URL: https://www.xuges.com/ls/mingshi/2279.htm
原始标题: (3)
段落序号: 25

==================================================

潞江安抚司（元柔远路。）洪武十五年三月为府，后废，属麓川平缅司。永乐元年正月析置潞江长官司，直隶都司。十六年六月升安抚司。宣德元年六月改隶布政司。正统三年六月属金齿军民司。嘉靖元年十月属府。（北有潞江，一名怒江，源出吐蕃雍望甸，南流经此，折而东南入府界。东岸有潞江关，北岸有细甸。又西有镇姚守御千户所，万历十三年置，治老姚关凤山之阿。又西有全胜关。）东北距府三百五十里。
