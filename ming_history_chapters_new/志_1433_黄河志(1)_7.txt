标题: 黄河志(1)
章节类型: 志
卷数: 1433
URL: https://www.xuges.com/ls/mingshi/2567.htm
原始标题: ·黄河
段落序号: 7

==================================================

时议者谓：“沙湾以南地高，水不得南入运河。请引耐牢坡水以灌运，而勿使经沙湾，别开河以避其冲决之势。”或又言：“引耐牢坡水南去，则自此以北枯涩矣。”甚者言：“沙湾水湍急，石铁沉下若羽，非人力可为。宜设齐醮符咒以禳之。”帝心甚忧念，命工部尚书石璞往治，而加河神封号。
