标题: 仁宗朱高炽纪
章节类型: 表
卷数: 13
URL: https://www.xuges.com/ls/mingshi/0012.htm
原始标题: 4.仁宗朱高炽纪
段落序号: 17

==================================================

赞曰：“当靖难师起，仁宗以世子居守，全城济师。其后成祖乘舆，岁出北征，东宫监国，朝无废事。然中遘媒孽，濒于危疑者屡矣，而终以诚敬获全。善乎其告人曰“吾知尽子职而已，不知有谗人也”，是可为万世子臣之法矣。在位一载。用人行政，善不胜书。使天假之年，涵濡休养，德化之盛，岂不与文、景比隆哉。
