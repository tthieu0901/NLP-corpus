标题: 朱大典传
章节类型: 志
卷数: 715
URL: https://www.xuges.com/ls/mingshi/1372.htm
原始标题: 卷159 朱大典
段落序号: 1

==================================================

朱大典，字延之，金华人。家世贫贱。大典始读书，为人豪迈。登万历四十四年进士，除章丘知县。天启二年擢兵科给事中。中官王体乾、魏忠贤等十二人及乳妪客氏，假保护功，荫锦衣世袭，大典抗疏力谏。五年出为福建副使，进右参政，以忧归。
