标题: 薛祥秦逵赵翥赵俊传
章节类型: 志
卷数: 49
URL: https://www.xuges.com/ls/mingshi/0208.htm
原始标题: 薛祥秦逵赵翥赵俊
段落序号: 7

==================================================

赵俊者，不知何许人。自工部侍郎进尚书。帝以国子监所藏书板，岁久残剥，命诸儒考补，工部督匠修治。俊奉诏监理，古籍始备。洪武十二年，翥改署刑部。寻致仕去。俊，十七年免。而逵于二十五年九月坐事自杀。
