标题: 李标传
章节类型: 志
卷数: 561
URL: https://www.xuges.com/ls/mingshi/1193.htm
原始标题: 卷134 李标
段落序号: 3

==================================================

三年正月，爌罢，标复为首辅，累加至少保兼太子太保、户部尚书、武英殿大学士。先是，与标并相者六人，宗道、景辰以附珰斥，鸿训以增敕戍，周道登、钱龙锡被攻去，独标在，遂五疏乞休。至三月得请。家居六年卒。赠少傅，谥文节。
