标题: 陈璘吴广传
章节类型: 志
卷数: 545
URL: https://www.xuges.com/ls/mingshi/1175.htm
原始标题: 陈璘吴广
段落序号: 4

==================================================

璘有谋略，善将兵，然所至贪黩，复被劾褫官。废久之，朝士多惜其才，不敢荐。二十年，朝鲜用兵，以璘熟倭情，命添注神机七营参将，至则改神枢右副将。无何，擢署都督佥事，充副总兵官，协守蓟镇。明年正月诏以本官统蓟、辽、保定、山东军，御倭防海。会有封贡之议，暂休兵，改璘协守漳、潮。坐贿石星，为所奏，复罢归。
