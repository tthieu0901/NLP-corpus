标题: 星流星陨
章节类型: 志
卷数: 1167
URL: https://www.xuges.com/ls/mingshi/2155.htm
原始标题: 星流星陨
段落序号: 11

==================================================

嘉靖十二年九月丙子，流星如盏，光照地，自中台东北行近浊，尾迹化为白气。四更至五更，四方大小流星，纵横交行，不计其数，至明乃息。十四年九月戊子，开封白昼天鼓鸣。有星如碗，东南流，众小星从之如珠。十九年五月辛丑，星陨枣强，为石四。
