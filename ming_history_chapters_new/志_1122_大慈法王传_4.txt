标题: 大慈法王传
章节类型: 志
卷数: 1122
URL: https://www.xuges.com/ls/mingshi/2089.htm
原始标题: 大慈法王
段落序号: 4

==================================================

成化初，宪宗复好番僧，至者日众。劄巴坚参、劄实巴、领占竹等，以秘密教得幸，并封法王。其次为西天佛子，他授大国师、国师、禅师者不可胜纪。四方奸民投为弟子，辄得食大官，每岁耗费钜万。廷臣屡以为言，悉拒不听。孝宗践阼，清汰番僧，法王、佛子以下，皆递降，驱还本土，夺其印诰，由是辇下复清。
