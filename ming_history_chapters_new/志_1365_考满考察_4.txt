标题: 考满考察
章节类型: 志
卷数: 1365
URL: https://www.xuges.com/ls/mingshi/2468.htm
原始标题: 考满考察
段落序号: 4

==================================================

又以事之繁简，与历官之殿最，相参互核，为等第之升降。其繁简之例，在外府以田粮十五万石以上，州以七万石以上，县以三万石以上，或亲临王府都、布政、按察三司，并有军马守御，路当驿道，边方冲要供给处，俱为事繁。府粮不及十五万石，州不及七万石，县不及三万石，及僻静处，俱为事简。在京诸司，俱从繁例。
