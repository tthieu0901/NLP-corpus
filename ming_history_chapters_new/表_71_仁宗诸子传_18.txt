标题: 仁宗诸子传
章节类型: 表
卷数: 71
URL: https://www.xuges.com/ls/mingshi/0071.htm
原始标题: 仁宗诸子
段落序号: 18

==================================================

荆自靖王诸子交恶，失令誉。及厚烇兄弟感先世家难，以礼让训饬宗人。见澋曾孙载埁尤折节恭谨，以文行称。郡王女例请禄于朝，载埁四女皆妻士人，不请封。尝上《应诏》、《正礼》二疏。不报。读《易》穷理，著《大隐山人集》。子翊钅氐、翊踠、翊綯皆工诗，兄弟尝共处一楼，号花萼社。翊钜表载埁贤以训诸子。诸子不率教，世子常泠尤残恣。翊钜言于朝，革为庶人。
