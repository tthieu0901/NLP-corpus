标题: 方震孺传
章节类型: 志
卷数: 553
URL: https://www.xuges.com/ls/mingshi/1184.htm
原始标题: 方震孺
段落序号: 4

==================================================

震孺按辽，居不庐、食不火者七月。议者欲弃三岔河，退守广宁，震孺请驻兵振武。军法不严，震孺请敕宁前监军，专斩逃军逃将。并从其言。然是时，经抚不和，疆事益坏。震孺再疏言山海无外卫，宜亟驻兵中前，以为眼目，不省。
