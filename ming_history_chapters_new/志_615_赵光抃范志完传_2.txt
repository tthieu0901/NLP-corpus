标题: 赵光抃范志完传
章节类型: 志
卷数: 615
URL: https://www.xuges.com/ls/mingshi/1255.htm
原始标题: 赵光抃范志完
段落序号: 2

==================================================

崇祯初，服阕，除工部都水主事，历兵部职方郎中。十年秋，遣阅蓟、辽戎务，尽得边塞形势，战守机宜，列十二事以献。明年冬，大清兵入密云，总督吴阿衡败殁，廷议增设巡抚一人，驻密云，遂擢光抃右佥都御史任之。至即发监视中官邓希诏奸谋。帝召希诏还，而令分守中官孙茂霖核实。茂霖为希诏解，光抃反得罪，遣戍广东。
