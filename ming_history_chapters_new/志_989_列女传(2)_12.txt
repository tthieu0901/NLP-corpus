标题: 列女传(2)
章节类型: 志
卷数: 989
URL: https://www.xuges.com/ls/mingshi/1823.htm
原始标题: (2)
段落序号: 12

==================================================

孙氏，吴县卫廷珪妻。随夫商贩，寓浔阳小江口。宁王陷九江，廷珪适他往，所亲急邀孙共逃。孙谓两女金莲、玉莲曰：“我辈异乡人，汝父不在，逃将安之？今贼已劫邻家矣，奈何？”女曰：“生死不相离，要当为父全此身耳。”于是母子共一长绳自束，赴河死。
