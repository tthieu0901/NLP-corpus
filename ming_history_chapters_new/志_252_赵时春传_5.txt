标题: 赵时春传
章节类型: 志
卷数: 252
URL: https://www.xuges.com/ls/mingshi/0767.htm
原始标题: 赵时春
段落序号: 5

==================================================

帝有疾，时春与罗洪先、唐顺之疏请东宫御殿，受百官正旦朝贺。帝大怒，复黜为民。京师被寇，朝议以时春知兵，起兵部主事，赞理京营务，统民兵训练。大将军仇鸾倡马市，时春愤曰：“此秦桧续耳。身为大将，而效市侩，可乎？”忤鸾，为所构，几重得罪。稍迁山东佥事，进副使。
