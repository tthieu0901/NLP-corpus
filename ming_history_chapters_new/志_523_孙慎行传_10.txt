标题: 孙慎行传
章节类型: 志
卷数: 523
URL: https://www.xuges.com/ls/mingshi/1152.htm
原始标题: 孙慎行
段落序号: 10

==================================================

盛以弘，字子宽，潼关卫人。父讷，字敏叔。讷父德，世职指挥也，讨洛南盗战死。讷号泣请于当事，水浆不入口者数日，为发兵讨斩之。久之，举隆庆五年进士。由庶吉士累官吏部右侍郎。与尚书陈有年、左侍郎赵参鲁共厘铨政。母忧归，以笃孝闻。卒，赠礼部尚书。天启初，谥文定。
