标题: 辅教王传
章节类型: 志
卷数: 1127
URL: https://www.xuges.com/ls/mingshi/2094.htm
原始标题: 辅教王
段落序号: 3

==================================================

成化五年，王卒，命其子喃葛劄失坚参叭藏卜嗣。六年申旧制，三年一贡，多不过百五十人，由四川雅州入。国师以下不许贡。弘治十二年，辅教等四王及长河西宣慰司并时入贡，使者至二千八百余人。礼官以供费不赀，请敕四川守臣遵制遣送，违者却还，从之。历正德、嘉靖世，奉贡不绝。
