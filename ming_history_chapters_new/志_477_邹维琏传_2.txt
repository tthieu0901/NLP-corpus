标题: 邹维琏传
章节类型: 志
卷数: 477
URL: https://www.xuges.com/ls/mingshi/1097.htm
原始标题: 邹维琏
段落序号: 2

==================================================

天启三年，起官职方，进郎中。刑部主事谭谦益荐妖人宋明时能役神兵复辽左地，魏忠贤阴主之。维琏极言其妖妄。忠贤怒，矫旨谯责。海内方用师，将帅悉贿进，职方尤冗秽。维琏素清严，请寄皆绝，因极论债帅之弊，讥切中官、大臣。
