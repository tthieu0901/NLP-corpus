标题: 英宗朱祁镇前纪(1)
章节类型: 表
卷数: 16
URL: https://www.xuges.com/ls/mingshi/0015.htm
原始标题: 6.英宗朱祁镇前纪
段落序号: 3

==================================================

夏四月壬戌，以元学上吴澄从祀孔子庙庭。丁卯，以久旱考察布、按二司及府州县官。戊辰，遣给事中、御史捕畿南、山东、河南、淮安蝗。五月壬午，户部言浙江、苏、松荒田税粮减除二百七十七万余石，请加覆核。帝以核实必增额为民患。不许。六月丁未，令天下瘗暴骸。辛酉，葬章皇帝于景陵。
