标题: 湖广(2)
章节类型: 志
卷数: 1231
URL: https://www.xuges.com/ls/mingshi/2262.htm
原始标题: (2)
段落序号: 10

==================================================

安陆（倚。成化二十三年建兴王府。弘治四年迁於安陆州。八年建岐王府，十四年除。正德元年，寿王府自四川保宁府迁此，嘉靖二十四年除。四十年建景王府，四十四年除。洪武初，县省。十三年五月复置。东有章山，即豫章山。涢水在城西，俗称府河，亦曰石潼河，又西有漳水入焉，谓之漳口。南有高核镇巡检司，后移於随州之合河店。）
