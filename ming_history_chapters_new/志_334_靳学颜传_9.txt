标题: 靳学颜传
章节类型: 志
卷数: 334
URL: https://www.xuges.com/ls/mingshi/0915.htm
原始标题: 靳学颜
段落序号: 9

==================================================

赞曰：明之中叶，边防堕，经费乏。当时任事之臣，能留意于此者鲜矣。若杨博、马森、刘体乾、葛守礼、靳学颜之属，庶几负经济之略者。就其设施与其所建白，究而行之，亦补苴一时而已，况言之不尽行，行之不能久乎！自时厥后，张居正始一整饬。居正殁，一切以空言从事，以迄于亡。盖其坏非朝夕之积矣。
