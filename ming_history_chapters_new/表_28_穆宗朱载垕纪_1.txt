标题: 穆宗朱载垕纪
章节类型: 表
卷数: 28
URL: https://www.xuges.com/ls/mingshi/0027.htm
原始标题: 13.穆宗朱载垕纪
段落序号: 1

==================================================

穆宗契天隆道渊懿宽仁显文光武纯德弘孝庄皇帝，讳载垕，世宗第三子也。母杜康妃。嘉靖十八年二月封裕王，与庄敬太子、景恭王同日受册。已而庄敬薨，世宗以王长且贤，继序已定，而中外危疑，屡有言者，乃令景王之国。
