标题: 奸臣传序
章节类型: 志
卷数: 1019
URL: https://www.xuges.com/ls/mingshi/1884.htm
原始标题: 卷177 奸臣传序
段落序号: 2

==================================================

陈瑛在成祖时，以刻酷济其奸私，逢君长君，荼毒善类。此其所值，皆英武明断之君，而包藏祸心，久之方败。令遇庸主，其为恶可胜言哉！厥后权归内竖，怀奸固宠之徒，依附结纳，祸流搢绅。惟世宗朝，阉宦敛迹，而严嵩父子济恶，贪无厌。庄烈帝手除逆党，而周延儒、温体仁怀私植党，误国覆邦。
