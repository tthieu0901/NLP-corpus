标题: 伍文定传
章节类型: 志
卷数: 246
URL: https://www.xuges.com/ls/mingshi/0760.htm
原始标题: 伍文定
段落序号: 7

==================================================

徐琏，朝邑人。文定同年进士。由户部郎中出为袁州知府。从讨宸濠，获首功千余。事定，珣、琏迁江西右参政。世宗录功，各增秩二等。嘉靖二年大计，给事御史劾监司不职者二十二人，珣、琏与焉。吏部以军功未酬，请进秩布政使致仕，从之。二人竟废。
