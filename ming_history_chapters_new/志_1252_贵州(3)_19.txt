标题: 贵州(3)
章节类型: 志
卷数: 1252
URL: https://www.xuges.com/ls/mingshi/2283.htm
原始标题: (3)
段落序号: 19

==================================================

龙里卫军民指挥使司洪武二十三年四月置卫。二十九年四月升军民指挥使司。（西有莲花泾，又有加牙河，下流入瓮首河。东南有平伐长官司，本元平伐等处长官司，洪武十五年改置，属贵州卫，二十八年属龙里卫，万历十四年二月省入新贵县。又西有长冲关。东有巄耸关。）领长官司一。西距布政司五十里。
