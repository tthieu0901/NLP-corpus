标题: 王宗显王兴宗吕文燧传
章节类型: 志
卷数: 62
URL: https://www.xuges.com/ls/mingshi/0224.htm
原始标题: 王宗显王兴宗吕文燧
段落序号: 5

==================================================

兴福，随人。初守徵州，有善政，迁杭州。杭初附，人心未安。兴福善抚辑，民甚德之。秩满当迁，郡人遮道攀留。兴福谕遣之曰：“非余能惠父老，父老善守法耳。”太祖嘉之，擢吏部尚书。坐事左迁西安知府，卒官。
