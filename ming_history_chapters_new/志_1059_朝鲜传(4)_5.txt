标题: 朝鲜传(4)
章节类型: 志
卷数: 1059
URL: https://www.xuges.com/ls/mingshi/2000.htm
原始标题: (4)
段落序号: 5

==================================================

至韩润及弟潭系逆贼明琏子侄，亡命潜逃，因而勾引来寇。贼既叛国而去，制命已不在臣。尹义立曾任判书，本非议政。顷年差为毛镇接伴官，不称任使，褫职归家，并无怨叛之事。毛镇据王仲保等所诉，都无实事。意必有谗邪之臣，欺妄督抚，以售其交构之计者。
