标题: 高攀龙传
章节类型: 志
卷数: 524
URL: https://www.xuges.com/ls/mingshi/1153.htm
原始标题: 高攀龙
段落序号: 10

==================================================

初，海内学者率宗王守仁，攀龙心非之。与顾宪成同讲学东林书院，以静为主。操履笃实，粹然一出于正，为一时儒者之宗。海内士大夫，识与不识，称高、顾无异词。攀龙削官之秋，诏毁东林书院。庄烈帝嗣位，学者更修复之。
