标题: 邱民仰邱禾嘉传
章节类型: 志
卷数: 628
URL: https://www.xuges.com/ls/mingshi/1268.htm
原始标题: 邱民仰邱禾嘉
段落序号: 12

==================================================

赞曰：危乱之世，未尝乏才，顾往往不尽其用。用矣，或掣其肘而驱之必死。若是者，人实为之，要之亦天意也。卢象升在庄烈帝时，岂非不世之才，乃困抑之以至死，何耶！至忠义激发，危不顾身，若刘之纶、邱民仰之徒，又相与俱尽，则天意可知矣。
