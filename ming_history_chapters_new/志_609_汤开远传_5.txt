标题: 汤开远传
章节类型: 志
卷数: 609
URL: https://www.xuges.com/ls/mingshi/1248.htm
原始标题: 汤开远
段落序号: 5

==================================================

苏州佥事左应选任昌黎县令，率土著保孤城。事平之日，擢任监司。乃用小过，卒以赃拟。城池失守者既不少贷，捍御著绩者又不获原，诸臣安所适从哉？事急则钜万可捐，事平则锱铢必较。向使昌黎不守，同于遵、永，不知费朝廷几许金钱，安所得涓滴而问之？臣所惜者此其一。
