标题: 火剌札传
章节类型: 志
卷数: 1145
URL: https://www.xuges.com/ls/mingshi/2117.htm
原始标题: 火剌札
段落序号: 1

==================================================

火剌札，国微弱。四围皆山，鲜草木。水流曲折，亦无鱼虾。城仅里许，悉土屋，酋所居亦卑陋。俗敬僧。永乐十四年遣使朝贡，命所经地皆礼待。弘治五年，其地回回怕鲁湾等由海道贡玻璃、玛瑙诸物。孝宗不纳，赐道里费遣还。
