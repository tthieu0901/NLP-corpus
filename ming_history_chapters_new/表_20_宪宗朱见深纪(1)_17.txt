标题: 宪宗朱见深纪(1)
章节类型: 表
卷数: 20
URL: https://www.xuges.com/ls/mingshi/0019.htm
原始标题: 9.宪宗朱见深纪
段落序号: 17

==================================================

三年春正月己卯，大祀天地于南郊。丙申，抚宁侯朱永为平胡将军，充总兵官，会杨信讨毛里孩。二月丁酉朔，日有食之。丁巳，湖广总兵官李震讨破靖州苗。三月戊辰，召商辂为兵部侍郎，复入阁。己巳，毛里孩犯大同。辛巳，复开浙江、福建、四川、云南银场，以内臣领之。
