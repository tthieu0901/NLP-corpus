标题: 袁宏道传
章节类型: 志
卷数: 840
URL: https://www.xuges.com/ls/mingshi/1564.htm
原始标题: ·袁宏道
段落序号: 5

==================================================

惺，字伯敬，竟陵人。万历三十八年进士。授行人，稍迁工部主事，寻改南京礼部，进郎中。擢福建提学佥事，以父忧归，卒于家。惺貌寝，羸不胜衣，为人严冷，不喜接俗客，由此得谢人事。官南都，僦秦淮水阁读史，恒至丙夜，有所见即笔之，名曰《史怀》。晚逃于禅以卒。
