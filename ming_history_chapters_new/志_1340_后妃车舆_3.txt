标题: 后妃车舆
章节类型: 志
卷数: 1340
URL: https://www.xuges.com/ls/mingshi/2435.htm
原始标题: 后妃车舆
段落序号: 3

==================================================

行障：坐障，自唐、宋有之。皇后重翟车后，皆有行障六，坐障三，左右夹车宫人执之。而《唐书》、《宋史》不载其制。《金史》：行障长八尺，高六尺；坐障长七尺，高五尺。明皇后用行障、坐障，皆以红绫为之，绘升降鸾凤云文；行障绘瑞草于沥水，坐障绘云文于顶。
