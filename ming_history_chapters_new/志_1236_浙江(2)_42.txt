标题: 浙江(2)
章节类型: 志
卷数: 1236
URL: https://www.xuges.com/ls/mingshi/2267.htm
原始标题: (2)
段落序号: 42

==================================================

瑞安（府南。元瑞安州。洪武二年降为县。正德六年五月徙县城於故城西，去海三丈五尺，以避潮患。西有陶山。北有帆游山。城南有安阳江，源出福建政和县及青田县界，合流至此，曰瑞安江，亦曰飞云江，渡处有飞云关，东接海口。又县东海岸中有凤凰诸山。又县东北有海安守御千户所，县东南有沙园守御千户所，俱洪武二十年二月置。东有东山巡检司，本名梅头，治梅头寨，后迁，更名。）
