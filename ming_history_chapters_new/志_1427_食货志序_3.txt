标题: 食货志序
章节类型: 志
卷数: 1427
URL: https://www.xuges.com/ls/mingshi/2545.htm
原始标题: 11.食货志序
段落序号: 3

==================================================

世宗以后，耗财之道广，府库匮竭。神宗乃加赋重征，矿税四出，移正供以实左藏。中涓群小，横敛侵渔。民多逐末，田卒污莱。吏不能拊循，而覆侵刻之。海内困敝，而储积益以空乏。昧者多言复通钞法可以富国，不知国初之充裕在勤农桑，而不在行钞法也。夫缰本节用，为理财之要。
