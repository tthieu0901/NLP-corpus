标题: 阐教王传
章节类型: 志
卷数: 1126
URL: https://www.xuges.com/ls/mingshi/2093.htm
原始标题: 阐教王
段落序号: 3

==================================================

宣德五年，王卒，命其子绰儿加监巴领占嗣。久之卒，命其子领占叭儿结坚参嗣。成化四年从礼官言，申三岁一贡之制。明年，王卒，命其子领占坚参叭儿藏卜袭。二十年，帝遣番僧班著儿赍玺书勘合往赐。其僧惮行，至半道，伪为王印信、番文复命，诏逮治。
