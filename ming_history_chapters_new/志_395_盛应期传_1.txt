标题: 盛应期传
章节类型: 志
卷数: 395
URL: https://www.xuges.com/ls/mingshi/0993.htm
原始标题: 卷106 盛应期
段落序号: 1

==================================================

盛应期，字思徵，吴江人。弘治六年进士。授都水主事，出辖济宁诸闸。太监李广家人市私盐至济，畏应期，投水中去。会南京进贡内官诬应期阻荐新船，广从中构逮应期及主事范璋下诏狱。璋筦卫河，亦忤中贵者也。狱具，谪云南驿丞。稍迁禄丰知县。
