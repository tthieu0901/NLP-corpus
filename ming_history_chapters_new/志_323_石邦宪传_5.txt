标题: 石邦宪传
章节类型: 志
卷数: 323
URL: https://www.xuges.com/ls/mingshi/0900.htm
原始标题: 石邦宪
段落序号: 5

==================================================

湖广溆浦瑶沈亚当等为乱，总督石勇檄邦宪讨之，生擒亚当，斩获二百有奇。溆浦甫平，铜仁、都匀苗相煽叛。邦宪亟驰还，率守备安大朝进剿。先破彪山砦贼，乘胜略定诸砦。获贼首龙老罗、王三等，余党尽平。又与总督黄光升，修湖北墩台、烽堠百十所，招降冷水溪诸洞苗二十八砦。
