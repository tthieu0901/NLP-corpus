标题: 桑乔传
章节类型: 志
卷数: 312
URL: https://www.xuges.com/ls/mingshi/0880.htm
原始标题: 卷93 桑乔
段落序号: 1

==================================================

桑乔，字子木，江都人。嘉靖十一年进士。十四年冬，由主事改御史，出按山西。所部频寇躏，乔奏请尽蠲徭赋，厚恤死者家。参将叶宗等将万人至荆家庄，陷贼伏中，大溃，贼遂深入。天城、阳和两月间五遭寇。巡抚樊继祖、总兵官鲁纲以下，皆为乔劾，副将李懋及宗等六人并逮治。
