标题: 四卫营
章节类型: 志
卷数: 1456
URL: https://www.xuges.com/ls/mingshi/2595.htm
原始标题: 四卫营
段落序号: 2

==================================================

弘治末，勇士万一千七百八十人，旗军三万一百七十人，岁支廪粟五十万。孝宗纳廷臣言，核之。又令内臣所进勇士，必由兵部验送乃给廪，五年籍其人数，著为令。省度支金钱岁数十万。武宗即位，中官宁瑾乞留所汰人数。言官及尚书刘大夏持不可，不听。后两官厅设，遂选四卫勇士隶西官厅，掌以边将江彬、太监张永等。
