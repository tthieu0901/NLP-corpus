标题: 宋以方传
章节类型: 志
卷数: 850
URL: https://www.xuges.com/ls/mingshi/1591.htm
原始标题: 宋以方
段落序号: 5

==================================================

又有阎顺者，为宁府典宝副。宸濠将反，顺与典膳正陈宣、内使刘良微言不可，为典宝正涂钦所谮，三人惧诛，潜诣京师上变。群小庇宸濠，下之狱，搒掠备至。宸濠闻三人赴都，虑事泄，诬奏其罪，且嗾群小必杀之，会已遣戍孝陵，乃免。世宗立，复官。
