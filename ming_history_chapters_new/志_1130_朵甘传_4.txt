标题: 朵甘传
章节类型: 志
卷数: 1130
URL: https://www.xuges.com/ls/mingshi/2097.htm
原始标题: ·朵甘
段落序号: 4

==================================================

八年置俄力思军民元帅府。寻置陇答卫指挥使司。十八年以班竹儿藏卜为乌斯藏都指挥使。乃更定品秩，自都指挥以下皆令世袭。未几，又改乌斯藏俺不罗卫为行都指挥使司。二十六年，西番思曩日等族遣使贡马，命赐金铜信符、文绮、袭衣，许之朝贡。
