标题: 美洛居传
章节类型: 志
卷数: 1065
URL: https://www.xuges.com/ls/mingshi/2009.htm
原始标题: 美洛居
段落序号: 2

==================================================

万历时，佛郎机来攻，其酋战败请降，乃宥令复位，岁以丁香充贡，不设戍兵而去。已，红毛番横海上，知佛郎机兵已退，乘虚直抵城下，执其酋，语之曰：“若善事我，我为若主，殊胜佛郎机也。”酋不得已听命，复位如故。佛郎机酋闻之大怒，率兵来攻，道为华人所杀，语具《吕宋传》。
