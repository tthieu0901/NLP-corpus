标题: 石天柱传
章节类型: 志
卷数: 209
URL: https://www.xuges.com/ls/mingshi/0678.htm
原始标题: 石天柱
段落序号: 6

==================================================

逾月，兵部尚书王琼欲因哈密事杀都御史彭泽。廷臣集议，琼盛气以待，众不敢发言。天柱与同官王爌力明泽无罪，乃得罢为民。琼怒，取中旨出两人于外，天柱得临安推官。世宗即位，召复旧职。迁大理丞，未几卒。久之，子请恤，特予祭。
