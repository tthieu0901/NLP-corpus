标题: 罕东左卫传
章节类型: 志
卷数: 1118
URL: https://www.xuges.com/ls/mingshi/2085.htm
原始标题: 罕东左卫
段落序号: 5

==================================================

正德四年，只克部内番族有劫掠邻境者，守臣将剿之。兵部言：“西戎强悍，汉、唐以来不能制。我朝建哈密、赤斤、罕东诸卫，授官赐敕，犬牙相制，不惟断匈奴右臂，亦以壮西土藩篱。今番人相攻，于我何预，而遽欲兵之。宜敕都督只克，晓谕诸族，悔过息兵。”报可。
