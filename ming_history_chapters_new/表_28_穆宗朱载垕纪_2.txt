标题: 穆宗朱载垕纪
章节类型: 表
卷数: 28
URL: https://www.xuges.com/ls/mingshi/0027.htm
原始标题: 13.穆宗朱载垕纪
段落序号: 2

==================================================

四十五年十二月庚子，世宗崩。壬子，即皇帝位。以明年为隆庆元年，大赦天下。先朝政令不便者，皆以遗诏改之。召用建言得罪诸臣，死者恤录。方士悉付法司治罪。罢一切斋醮工作及例外采买。免明年天下田赋之半，及嘉靖四十三年以前逋赋。释户部主事海瑞于狱。是年，土鲁番入贡。
