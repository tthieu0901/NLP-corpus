标题: 李中正传
章节类型: 志
卷数: 883
URL: https://www.xuges.com/ls/mingshi/1634.htm
原始标题: 李中正
段落序号: 8

==================================================

挺生精星术，预卜十五年有寇祸，编茅河渚以居。贼踪迹得之，语其妻梁氏曰：“此匹夫徇义之秋也。”夫妇对泣，诟贼而死。世济与兄世舟并为土寇于大中所执，将杀之。兄弟相抱泣，贼议释其一，世济即夺贼刀自杀，世舟获免。
