标题: 高起潜传
章节类型: 志
卷数: 1002
URL: https://www.xuges.com/ls/mingshi/1856.htm
原始标题: 高起潜
段落序号: 4

==================================================

初，内臣奉命守城，已有异志，令士卒皆持白杨杖，朱其外，贯铁环于端使有声，格击则折，至是贼即以其杖驱焉。广宁门之启，或日太监曹化淳献之，或曰化淳实守东直门，而化淳入国朝，上疏奏辨甚力，时仓卒莫能明也。起潜赴宁、前，中道弃关走。福王召为京营提督，后亦降于我大清。
