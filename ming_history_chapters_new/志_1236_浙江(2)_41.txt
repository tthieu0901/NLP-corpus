标题: 浙江(2)
章节类型: 志
卷数: 1236
URL: https://www.xuges.com/ls/mingshi/2267.htm
原始标题: (2)
段落序号: 41

==================================================

永嘉（倚。西有岷冈山，又有铁场岭。南有大罗山。东滨海。又永宁江在城北，一名瓯江，一名永嘉江，自苍括诸溪汇流入府界，又东注於海。江中有孤屿山，与北岸罗浮相望。又西北有安溪，东北有楠溪，俱注於瓯江。城西南又有会昌湖，东有宁村守御千户所，洪武二十年二月置。东南有中界山巡检司，后迁县东永昌堡。）
