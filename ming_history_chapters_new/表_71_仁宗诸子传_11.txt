标题: 仁宗诸子传
章节类型: 表
卷数: 71
URL: https://www.xuges.com/ls/mingshi/0071.htm
原始标题: 仁宗诸子
段落序号: 11

==================================================

子定王祁镛嗣，弘治元年薨。子简王见淑嗣，三年薨。子怀王祐材嗣。好鹰犬，蓄善马，往返南阳八百里，日犹未晡。妃父井海诱使杀人。孝宗戒谕，戍海及其左右。祐材好道术，赐予无节，又尝与兴邸争地，连逮七十余家，狱久不决。大理卿汪纶两解之，乃得已。十七年薨。弟康王祐櫍嗣，亦好道术。嘉靖二十九年薨。无子，从子庄王厚颎由阳山王嗣，定王曾孙也。
