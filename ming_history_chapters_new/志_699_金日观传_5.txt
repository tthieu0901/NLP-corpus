标题: 金日观传
章节类型: 志
卷数: 699
URL: https://www.xuges.com/ls/mingshi/1351.htm
原始标题: 金日观
段落序号: 5

==================================================

赞曰：古人有言，彼且为我死，故我得与之俱生。故死封疆之臣，君子重之。观辽左诸帅，委身许国，见危不避，可谓得死所者与！于时优恤之典非不甚渥，然而无救于危亡者，庙算不定，偾事者不诛，文墨议论之徒从而挠之，徒激劝忠义无益也。
