标题: 刘鸿训传
章节类型: 志
卷数: 562
URL: https://www.xuges.com/ls/mingshi/1194.htm
原始标题: 刘鸿训
段落序号: 4

==================================================

七月，以四川贼平，加鸿训太子太保，进文渊阁。帝数召见廷臣。鸿训应对独敏，谓民困由吏失职，请帝久任责成。以尚书毕自严善治赋，王在晋善治兵，请帝加倚信。帝初甚向之。关门兵以缺饷鼓噪，帝意责户部，而鸿训请发帑三十万，示不测恩，由是失帝指。
