标题: 宗庙之制
章节类型: 志
卷数: 1284
URL: https://www.xuges.com/ls/mingshi/2327.htm
原始标题: 宗庙之制
段落序号: 5

==================================================

唐高祖尊高曾祖考，立四庙于长安。太宗议立七庙，虚太祖之室。玄宗创制，立九室，祀八世。文宗时，礼官以景帝受封于唐，高祖、太宗创业受命，百代不迁。亲尽之主，礼合祧迁，至禘佩则合食如常。其后以敬、文、武三宗为一代，故终唐之世，常为九世十一室。
