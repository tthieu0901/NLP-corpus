标题: 宪宗朱见深纪(2)
章节类型: 表
卷数: 21
URL: https://www.xuges.com/ls/mingshi/0020.htm
原始标题: (2)
段落序号: 39

==================================================

十六年春正月甲午，大祀天地于南郊。丁酉，保国公朱永为平虏将军，充总兵官，王越提督军务，汪直监军，御亦思马因于延绥。二月癸酉，免湖广被灾税粮。戊寅，王越袭亦思马因于威宁海子，破之。三月戊子，以岁歉减光禄寺供用物。
