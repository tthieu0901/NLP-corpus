标题: 余应桂传
章节类型: 志
卷数: 623
URL: https://www.xuges.com/ls/mingshi/1263.htm
原始标题: 余应桂
段落序号: 2

==================================================

崇祯四年，征授御史。劾户部尚书毕自严朋比，殿试读卷，取陈于泰第一。于泰者，首辅周延儒姻也。劾延儒纳孙元化参、貂，受杨鹤重赂。帝方眷延儒，责应桂。未几，贼陷登州，元化被执，应桂再疏劾延儒。帝怒，贬三秩视事，应桂引疾归。
