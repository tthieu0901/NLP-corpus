标题: 朱大典传
章节类型: 志
卷数: 715
URL: https://www.xuges.com/ls/mingshi/1372.htm
原始标题: 卷159 朱大典
段落序号: 8

==================================================

许都者，诸生，负气，愤县令苛敛，作乱，围金华。大典子万化募健儿御之，贼平而所募者不散。大典闻，急驰归。知县徐调元阅都兵籍有万化名，遂言大典纵子交贼。巡按御史左光先闻于朝，得旨逮治，籍其家充饷，且令督赋给事中韩如愈趣之。
