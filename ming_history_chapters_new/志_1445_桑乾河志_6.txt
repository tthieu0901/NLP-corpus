标题: 桑乾河志
章节类型: 志
卷数: 1445
URL: https://www.xuges.com/ls/mingshi/2584.htm
原始标题: 桑乾河
段落序号: 6

==================================================

万历十五年九月，神宗幸石景山，临观浑河。召辅臣申时行至幄次，谕曰：“朕每闻黄河冲决，为患不常，欲观浑河以知水势。今见河流汹涌如此，知黄河经理倍难。宜饬所司加慎，勿以劳民伤财为故事。至选用务得人，吏、工二部宜明喻朕意。”
