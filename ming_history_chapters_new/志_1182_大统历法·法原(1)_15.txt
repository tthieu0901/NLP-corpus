标题: 大统历法·法原(1)
章节类型: 志
卷数: 1182
URL: https://www.xuges.com/ls/mingshi/2213.htm
原始标题: ·大统历法·法原
段落序号: 15

==================================================

凡浑圆中剖，则成平圆。任割平圆之一分，成弧矢形，皆有弧背，有弧弦，有矢。剖弧矢形而半之，则有半弧背，有半弧弦，有矢。因弦矢句股形，以半弧弦为句，矢减半径之余为股，半径为弦。句股内成小句股，则有小句、小股、小弦、而大小可互求，平侧可互用，浑圆之理，斯为密近。
