标题: 傅应祯传
章节类型: 志
卷数: 426
URL: https://www.xuges.com/ls/mingshi/1039.htm
原始标题: 傅应祯
段落序号: 5

==================================================

疏奏，居正以疏中王安石语侵己，大怒，调旨切责；以其词及懋学，执下诏狱，穷治党与。应祯濒死无所承，乃谪戍定海。给事中严用和、御史刘天衢等疏救，不听。方应祯下狱，给事中徐贞明偕御史李祯、乔岩入视之。锦衣帅余荫以闻，三人亦坐谪。
