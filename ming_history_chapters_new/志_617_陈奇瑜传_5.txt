标题: 陈奇瑜传
章节类型: 志
卷数: 617
URL: https://www.xuges.com/ls/mingshi/1257.htm
原始标题: 陈奇瑜
段落序号: 5

==================================================

奇瑜上言：“楚中屡捷，一时大盗几尽，其窜伏深山者，臣督乡兵为向道，无穴不搜，楚中渐有宁宇。”帝嘉劳之。乃督副将刘迁等搜竹溪、平利贼，追至五狼河，擒其魁十二人。遣参将贺人龙等追八昼夜至紫阳，贼死者万余人。
