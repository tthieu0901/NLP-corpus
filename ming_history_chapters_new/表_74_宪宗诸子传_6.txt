标题: 宪宗诸子传
章节类型: 表
卷数: 74
URL: https://www.xuges.com/ls/mingshi/0074.htm
原始标题: 宪宗诸子
段落序号: 6

==================================================

雍靖王祐枟，宪宗第八子。初封保宁，弘治十二年之藩衡州。地卑湿，宫殿朽败不可居，邸中数有异，乞移山东东平州。廷臣以择地别建，劳民伤财，四川叙州有申王故府，宜徙居之。诏可。既而以道远不可徙。正德二年，地裂，宫室坏，王薨。无子，封除。
