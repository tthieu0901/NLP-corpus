标题: 周尚文传
章节类型: 志
卷数: 321
URL: https://www.xuges.com/ls/mingshi/0896.htm
原始标题: 周尚文
段落序号: 4

==================================================

总督翁万达议筑边墙，自宣府西阳和至大同开山口，延袤二百余里，以属尚文。乃益筑阳和以西至山西丫角山，凡四百余里，敌台千余。斥屯田四万余顷，益军万三千有奇。帝嘉其功，进左都督，加太子太保，永除屯税。叛人充灼召小王子寇边，尚文侦得其使者，加太保，荫子锦衣世千户。终明之世，总兵官加三公者，尚文一人而已。
