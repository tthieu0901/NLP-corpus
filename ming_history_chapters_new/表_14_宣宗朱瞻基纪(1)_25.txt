标题: 宣宗朱瞻基纪(1)
章节类型: 表
卷数: 14
URL: https://www.xuges.com/ls/mingshi/0013.htm
原始标题: 5.宣宗朱瞻基纪
段落序号: 25

==================================================

冬十月庚辰，幸文渊阁。癸未，以天寒谕法司录囚。丙戌，制《猗兰操》赐廷臣，谕以荐贤为国之道。庚寅，张瑛、陈山罢。甲午，阅武于近郊。乙未，猎于峪口。戊戌，还宫。十一月癸卯，薛禄及恭顺侯吴克忠帅师巡宣府。十二月乙亥，京师地震。壬辰，罢中官松花江造船。
