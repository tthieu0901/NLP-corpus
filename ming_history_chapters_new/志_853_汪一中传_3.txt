标题: 汪一中传
章节类型: 志
卷数: 853
URL: https://www.xuges.com/ls/mingshi/1601.htm
原始标题: 汪一中
段落序号: 3

==================================================

四十年，邻境贼入寇，薄泰和。一中方宴，投著起曰：“贼鼓行而西，掩我不备，不早计，且无唯类，岂饮酒时乎！”当路遂以讨贼属之。先是，泰和巡检刘芳力战死，贼怒磔其尸。一中至，率诸将吏祭曰：“尔职抱关，犹死疆事。吾待罪方面，不灭贼，何以生为！”遂誓师，列阵鼓之，俘五人，斩首以徇。
