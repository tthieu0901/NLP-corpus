标题: 黎弘业传
章节类型: 志
卷数: 891
URL: https://www.xuges.com/ls/mingshi/1645.htm
原始标题: 黎弘业
段落序号: 4

==================================================

天启二年进士。授浙江山阴知县，有清操。崇祯元年征授御史，劾罢魏忠贤党徐绍吉、张讷。出按四川，蜀中奸民悉以他人田产投势家，如蛟列上十事，永革其弊。还朝，监武会试。武举董姓者，以技勇闻于帝，及入试，文不中程，被黜。帝怒，黜考官，如蛟亦落职。
