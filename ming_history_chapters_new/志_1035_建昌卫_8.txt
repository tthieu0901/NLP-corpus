标题: 建昌卫
章节类型: 志
卷数: 1035
URL: https://www.xuges.com/ls/mingshi/1904.htm
原始标题: 建昌卫
段落序号: 8

==================================================

盐井卫，古定笮县也。元初为落兰部。至元中，于黑、白盐井置闰盐县，于县置柏兴府。洪武中，改为柏兴千户所，旋改盐井卫，又于二井置盐课司。永乐五年设马刺长官司；其村落多白夷居之。长官民阿氏，洪武时归附，授世职。地接云南北胜州，称庶富，人亦扰驯。
