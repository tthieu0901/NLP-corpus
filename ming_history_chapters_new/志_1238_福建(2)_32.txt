标题: 福建(2)
章节类型: 志
卷数: 1238
URL: https://www.xuges.com/ls/mingshi/2269.htm
原始标题: (2)
段落序号: 32

==================================================

海澄（府东南。嘉靖四十五年十二月以龙溪县之靖海馆置，析漳浦县地益之。东北滨海。西有南溪，自龙溪县流入，与柳营江合流入海。东有海门巡检司，后迁於青浦社。东北有濠门巡检司，本治海沧洋，后迁县东北之嵩屿。东有岛尾巡检司。又西北有石马镇。）
