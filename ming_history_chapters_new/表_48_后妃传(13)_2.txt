标题: 后妃传(13)
章节类型: 表
卷数: 48
URL: https://www.xuges.com/ls/mingshi/0048.htm
原始标题: (13)
段落序号: 2

==================================================

与后同日册封者有昭妃刘氏。天启、崇祯时，尝居慈宁宫，掌太后玺。性谨厚，抚爱诸王。庄烈帝礼事之如大母。尝以岁朝朝见，帝就便坐，俄假寐。太后戒勿惊，命尚衣谨护之。顷之，帝觉，摄衣冠起谢曰：“神祖时海内少事；今苦多难，两夜省文书，未尝交睫，在太妃前，困不自持如此。”太妃为之泣下。崇祯十五年薨，年八十有六。
