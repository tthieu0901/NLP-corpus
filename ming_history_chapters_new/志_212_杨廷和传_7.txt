标题: 杨廷和传
章节类型: 志
卷数: 212
URL: https://www.xuges.com/ls/mingshi/0689.htm
原始标题: 卷73 杨廷和
段落序号: 7

==================================================

当廷和柄政，帝恒不视朝，恣游大同、宣府、延绥间，多失政。廷和未尝不谏，俱不听。廷和亦不能执奏。以是邑邑不自得，数移疾乞骸骨，帝亦不听。中官谷大用、魏彬、张雄，义子钱宁、江彬辈，恣横甚。廷和虽不为下，然亦不能有所裁禁，以是得稍自安。
