标题: 李信圭传
章节类型: 志
卷数: 766
URL: https://www.xuges.com/ls/mingshi/1432.htm
原始标题: 李信圭
段落序号: 10

==================================================

孔公朝，永乐时知宁阳，坐与同僚饮酒忿争，并遣戍。部民屡叩阍乞还，皆不许。宣德二年诏求贤，有以公朝荐者，宁阳人闻之，又相率叩阍乞公朝。帝顾尚书蹇义曰：“公朝去宁阳已二十余载，民奏乞不已，此非良吏耶？可即与之。”
