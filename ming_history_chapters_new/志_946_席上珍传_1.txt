标题: 席上珍传
章节类型: 志
卷数: 946
URL: https://www.xuges.com/ls/mingshi/1711.htm
原始标题: 席上珍
段落序号: 1

==================================================

崇祯中，举于乡。磊落尚节义，闻孙可望、李定国等入云南，与姚州知州何思、大姚举人金世鼎据姚安城拒守。可望遣张虎攻陷之，世鼎自杀，上珍、思被执至昆明。可望呵之，上珍厉声曰：“我大明忠臣，肯为若屈耶！”可望怒，命引出斩之，大骂不绝，遂磔于市。思亦不屈死。
