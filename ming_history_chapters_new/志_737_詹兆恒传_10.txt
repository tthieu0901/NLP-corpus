标题: 詹兆恒传
章节类型: 志
卷数: 737
URL: https://www.xuges.com/ls/mingshi/1398.htm
原始标题: 詹兆恒
段落序号: 10

==================================================

田桂，字秋卿，昆山人。崇祯十二年以乡试副榜贡入国学，授南昌通判。迁永州同知，以道梗改广信。至则南昌、袁州、吉安俱失。广信止疲卒千人，士民多窜徙。会黄道周以募兵至，相与议城守。已而道周败殁，势益孤，甲桂效死不去。城破被执，谕降不从，幽别室，自经死。
