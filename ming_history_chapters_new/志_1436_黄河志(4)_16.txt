标题: 黄河志(4)
章节类型: 志
卷数: 1436
URL: https://www.xuges.com/ls/mingshi/2570.htm
原始标题: (4)
段落序号: 16

==================================================

每岁粮艘以四五月毕运，而堤以六七月坏。水发之时不能为力，水落之后方图堵塞。甫及春初，运事又迫，仅完堤工，於河身无与。河身不挑则来年益高。上流之决，必及於徐、吕，而不止於邳、迁；下流之涸，将尽乎邳、迁，而不止於清、桃。须不惜一年粮运，不惜数万帑藏，开挑正河，宽限责成，乃为一劳永逸。
