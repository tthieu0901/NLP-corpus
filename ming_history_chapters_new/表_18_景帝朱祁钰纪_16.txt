标题: 景帝朱祁钰纪
章节类型: 表
卷数: 18
URL: https://www.xuges.com/ls/mingshi/0017.htm
原始标题: 7.景帝朱祁钰纪
段落序号: 16

==================================================

夏五月甲午，废皇太子见深为沂王，立皇子见济为皇太子。废皇后汪氏，立太子母杭氏为皇后。封上皇子见清荣王，见淳许王。大赦天下。丙申，筑沙湾堤成。辛丑，河南流民复业者，计口给食五年。乙巳，官颜、孟二氏子孙各一人。六月乙亥，罢各省巡抚官入京议事。是月，大两，河决沙湾。
