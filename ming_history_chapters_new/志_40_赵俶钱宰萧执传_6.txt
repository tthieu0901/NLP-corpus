标题: 赵俶钱宰萧执传
章节类型: 志
卷数: 40
URL: https://www.xuges.com/ls/mingshi/0198.htm
原始标题: 赵俶钱宰萧执
段落序号: 6

==================================================

又萧执者，字子所，泰和人。洪武四年乡举，为国子学录。明年夏至，帝有事北郊，召尚书吴琳、主事宋濂率文学士以从。执偕陶凯等十二人入见斋所。令赋诗，复令赋山栀花。独喜执作，遍示诸臣，宠眷倾一时。时帝留意文学，往往亲试廷臣，执与陈观知遇尤异。
