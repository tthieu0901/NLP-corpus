标题: 孙承宗传
章节类型: 志
卷数: 560
URL: https://www.xuges.com/ls/mingshi/1192.htm
原始标题: 卷133 孙承宗
段落序号: 26

==================================================

子举人鉁，尚宝丞钥，官生铈，生员鋡、镐，从子炼，及孙之沆、之滂、之澋、之洁、之瀗，从孙之澈、之渼、之泳、之泽、之涣、之瀚，皆战死。督师中官高起潜以闻。帝嗟悼，命所司优恤。当国者杨嗣昌、薛国观辈阴扼之，但复故官，予祭葬而已。福王时，始赠太师，谥文忠。
