标题: 龙在田传
章节类型: 志
卷数: 691
URL: https://www.xuges.com/ls/mingshi/1341.htm
原始标题: 龙在田
段落序号: 4

==================================================

逾二载，乙酉八月，吾必奎叛。黔国公沐天波檄在田及宁州土知州禄永命协讨，击擒之。未几，沙定洲作乱，据云南府，在田不敢击。明年，定州攻在田不下，移攻宁州，寻陷嶍峨，在田走大理。又明年，孙可望等至贵州，在田说令攻定洲，定洲迄破灭。在田归，卒于家。
