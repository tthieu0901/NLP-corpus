标题: 祁彪佳传
章节类型: 志
卷数: 714
URL: https://www.xuges.com/ls/mingshi/1371.htm
原始标题: 祁彪佳
段落序号: 8

==================================================

赞曰：张慎言、徐石麒等皆北都旧臣，刚方练达，所建白悉有裨时政。令其受事熙朝，从容展布，庶几乎列卿之良也。而遭时不造，内外交讧，动辄龃龉，虽老成何能设施干济哉！左懋第仗节全贞，蹈死不悔，于奉使之义，亦无愧焉。
