标题: 诸神祠
章节类型: 志
卷数: 1282
URL: https://www.xuges.com/ls/mingshi/2325.htm
原始标题: 诸神祠
段落序号: 5

==================================================

祖师三天扶教辅玄大法师真君者，传记云：“汉张道陵，善以符治病。唐天宝，宋熙宁、大观间，累号正一靖应真君，子孙亦有封号。国朝仍袭正一嗣教真人之封。”然宋邵伯温云：“张鲁祖陵、父衡，以符法相授受，自号师君。”今岁以正月十五日为陵生日，遣官诣显灵宫祭告，亦非祀典。
