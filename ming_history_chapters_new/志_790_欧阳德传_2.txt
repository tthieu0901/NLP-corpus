标题: 欧阳德传
章节类型: 志
卷数: 790
URL: https://www.xuges.com/ls/mingshi/1485.htm
原始标题: 欧阳德
段落序号: 2

==================================================

当是时，德与徐阶、聂豹、程文德并以宿学都显位。于是集四方名士于灵济宫，与论良知之学。赴者五千人。都城讲学之会，于斯为盛。德器宇温粹，学务实践，不尚空虚。晚见知于帝，将柄用，而德遽卒。赠太子少保，谥文庄。
