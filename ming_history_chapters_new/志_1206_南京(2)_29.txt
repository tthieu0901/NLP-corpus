标题: 南京(2)
章节类型: 志
卷数: 1206
URL: https://www.xuges.com/ls/mingshi/2237.htm
原始标题: (2)
段落序号: 29

==================================================

江阴（府西北。元江阴州，直隶江浙行省。太祖甲辰年曰连洋州，寻复曰江阴州。吴元年四月降为县，来属。北有君山，滨大江。西南又有秦望山。东有香山。南有运河。又申浦在西，又有黄田等港，俱注大江。东有石头港巡检司。西有利港巡检司，后移於夏港。又东有范港巡检司，后废。又有杨舍镇，嘉靖三十七年筑城。）
