标题: 周顺昌传
章节类型: 志
卷数: 535
URL: https://www.xuges.com/ls/mingshi/1164.htm
原始标题: 周顺昌
段落序号: 1

==================================================

周顺昌，字景文，吴县人。万历四十一年进士。授福州推官。捕治税监高寀爪牙，不少贷。寀激民变，劫辱巡抚袁一骥，质其二子，并质副使吕纯如。或议以顺昌代，顺昌不可，纯如以此衔顺昌。擢吏部稽勋主事。天启中，历文选员外郎，署选事。力杜请寄，抑侥幸，清操皭然。乞假归。
