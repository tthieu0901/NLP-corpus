标题: 山西(1)
章节类型: 志
卷数: 1212
URL: https://www.xuges.com/ls/mingshi/2243.htm
原始标题: ·山西
段落序号: 23

==================================================

崞（州西南。元崞州。洪武二年降为县。八年二月来属。西南有崞山。东南有石鼓山，又有滹沱河。又西北有宁武关，有宁武守御千户所，景泰元年置。又有八角守御千户所，嘉靖三年八月置。又西南有芦板寨巡检司。又西北有杨武峪、吊桥岭、胡峪北口三巡检司。）
