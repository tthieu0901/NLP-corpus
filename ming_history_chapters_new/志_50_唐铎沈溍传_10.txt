标题: 唐铎沈溍传
章节类型: 志
卷数: 50
URL: https://www.xuges.com/ls/mingshi/0209.htm
原始标题: 唐铎沈溍
段落序号: 10

==================================================

明初，卫所世籍及军卒勾补之法，皆溍所定。然名目琐细，簿籍烦多，吏易为奸。终明之世颇为民患，而军卫亦日益耗减。语详《兵志》。潮州生陈质，父在戍籍。父没，质被勾补，请归卒业。帝命除其籍。溍以缺军伍，持不可。帝曰：“国家得一卒易，得一士难。”遂除之。然此皆特恩云。
