标题: 神位祭器玉帛牲牢祝册之数
章节类型: 志
卷数: 1256
URL: https://www.xuges.com/ls/mingshi/2287.htm
原始标题: 神位祭器玉帛牲牢祝册之数
段落序号: 4

==================================================

嘉靖九年，复分祀之典。圜丘则东大明，西夜明。次东，二十八宿、五星、周天星辰。次西，风云雷雨。共四坛。方丘则东五岳，基运、翊圣、神烈三山，西五镇，天寿、纯德二山。次东四海，次西四渎。南北郊皆独奉太祖配。太社稷配位别见。先农正位南向，后稷配位西向。
