标题: 历志序
章节类型: 志
卷数: 1180
URL: https://www.xuges.com/ls/mingshi/2211.htm
原始标题: 3.历志序
段落序号: 3

==================================================

崇祯中，议用西洋新法，命阁臣徐光启、光禄卿李天经先后董其事，成《历书》一百三十馀卷，多发古人所未发。时布衣魏文魁上疏排之，诏立两局推验。累年校测，新法独密，然亦未及颁行。由是观之，历固未有行之久而差者，乌可不随时修改，以求合天哉。
