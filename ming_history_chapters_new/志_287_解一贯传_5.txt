标题: 解一贯传
章节类型: 志
卷数: 287
URL: https://www.xuges.com/ls/mingshi/0835.htm
原始标题: 解一贯
段落序号: 5

==================================================

十二年京察事竣，更命科道官互纠，洛书被劾落职。给事中饶秀为御史所劾，无所泄愤，复劾洛书及王重贤等九人贪污阘茸。重贤等皆降黜。时论骇之。洛书家居再逾岁卒，年三十九。子开，往依上海。上海人治田百亩资之。岁一至，收其入以归。
