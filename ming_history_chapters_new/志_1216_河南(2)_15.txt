标题: 河南(2)
章节类型: 志
卷数: 1216
URL: https://www.xuges.com/ls/mingshi/2247.htm
原始标题: (2)
段落序号: 15

==================================================

登封（府东南。北有嵩山，即中岳也，亦曰太室山。又西有少室山，颍水中源出焉；又有右源，出於山之南溪，又有左源，出於西南之阳乾山，合流至南直寿州入淮。又北有阳城山，洧水所出，下流至扶沟县入沙河。又东南有崿岭，即箕山也，上有崿坂关。又东南有五渡水，流入颍，亦曰三交水。又西南有少阳河，亦流入颍。）
