标题: 陈鉴何观传
章节类型: 志
卷数: 143
URL: https://www.xuges.com/ls/mingshi/0447.htm
原始标题: 陈鉴何观
段落序号: 4

==================================================

十四年正月，鉴抗疏言贼酋远遁，不为边患，宜专责云南守臣相机剿灭，无远劳禁旅。王振怒，欲困之，改鉴云南参议，使赴腾冲招贼。已，复摭鉴为巡按时尝请改四川播州宣慰司隶贵州，为鉴罪，令兵部劾之，论死系狱。景帝嗣位，乃得赦。寻授河南参议。致仕归，卒。
