标题: 四川(5)
章节类型: 志
卷数: 1226
URL: https://www.xuges.com/ls/mingshi/2257.htm
原始标题: (5)
段落序号: 1

==================================================

天全六番招讨司（元六番招讨司。）洪武六年十二月改置，直隶四川布政司。二十一年二月改隶都司。（东有多功山。南有和水，一名始阳河，亦名多功河，流入雅州青衣江。又西番境内有可跋海，其下流合云南样备水，流入交址。又禁门关、紫石关亦俱在司西。又东有善所、张所、泥山、天全、思经、乐蔼、始阳、乐屋、在城、灵关凡十百户所。）东距布政司五百五十里。
