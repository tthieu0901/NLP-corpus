标题: 陕西(2)
章节类型: 志
卷数: 1219
URL: https://www.xuges.com/ls/mingshi/2250.htm
原始标题: (2)
段落序号: 11

==================================================

南郑（倚。万历二十九年十月建瑞王府。西南有巴岭山，南连孤云、两角、米仓诸山，达四川之巴州。南滨汉水，又曰沔水，源自嶓冢，经县界，下流至湖广汉阳府入大江。又有沮水，汉水别源也，又西北有褒水，俱流入汉水。南有青石关巡检司。）
