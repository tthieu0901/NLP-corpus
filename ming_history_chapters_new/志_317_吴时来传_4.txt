标题: 吴时来传
章节类型: 志
卷数: 317
URL: https://www.xuges.com/ls/mingshi/0888.htm
原始标题: 吴时来
段落序号: 4

==================================================

隆庆初，召复故官。进工科给事中。条上治河事宜，又荐谭纶、俞大猷、戚继光宜用之苏镇，专练边兵，省诸镇征调。帝皆从之。抚治郧阳。佥都御史刘秉仁被劾且调用，时来言秉仁荐太监李芳，无大臣节，秉仁遂坐罢。帝免丧既久，临朝未尝发言，时来上保泰九劄，报闻。寻擢顺天府丞。
