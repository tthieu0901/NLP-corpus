标题: 大慈法王传
章节类型: 志
卷数: 1122
URL: https://www.xuges.com/ls/mingshi/2089.htm
原始标题: 大慈法王
段落序号: 5

==================================================

弘治六年，帝惑近习言，命取领占竹等诣京。言官交章力谏，事乃寝。十三年命为故西天佛子著癿领占建塔。工部尚书徐贯等言，此僧无益于国，营墓足矣，不当建塔，不从。寻命那卜坚参三人为灌顶大国师。帝崩，礼官请黜异教，三人并降禅师。
