标题: 江西(3)
章节类型: 志
卷数: 1229
URL: https://www.xuges.com/ls/mingshi/2260.htm
原始标题: (3)
段落序号: 13

==================================================

长宁（府东南。万历四年三月以安远县之马蹄冈置，析会昌县地益之。东南有顶山，又南有大帽山，俱接闽、广境。又东有寻邬水，流入广东龙川县界。西北有黄乡巡检司。南有新坪巡检司，本大墩，后更名。北有双桥、南有丹竹楼二巡检司，后废。）
