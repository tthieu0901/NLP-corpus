标题: 左光斗传
章节类型: 志
卷数: 527
URL: https://www.xuges.com/ls/mingshi/1156.htm
原始标题: 左光斗
段落序号: 6

==================================================

天启初，廷议起用熊廷弼，罪言官魏应嘉等。光斗独抗疏争之，言廷弼才优而量不宏，昔以守辽则有余，今以复辽则不足。已而廷弼竟败。三年秋，疏请召还文震孟、满朝荐、毛士龙、徐大相等，并乞召继春及范济世。济世亦论“移宫”事与光斗异者，疏上不纳。其年擢大理丞，进少卿。
