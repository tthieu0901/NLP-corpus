标题: 山西(2)
章节类型: 志
卷数: 1213
URL: https://www.xuges.com/ls/mingshi/2244.htm
原始标题: (2)
段落序号: 1

==================================================

岢岚州本岢岚县，洪武七年十月置。八年十一月升为州。（北有岢岚山，其东为雪山。西南有岚漪河，北有蔚汾水，下流俱入大河。又西北有岢岚镇巡检司，后废。又北有天涧堡隘，路通朔州。西北有于坑堡隘，又有洪谷堡隘，俱通保德州。）东南距府二百八十里。领县二：
