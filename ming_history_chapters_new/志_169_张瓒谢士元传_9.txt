标题: 张瓒谢士元传
章节类型: 志
卷数: 169
URL: https://www.xuges.com/ls/mingshi/0522.htm
原始标题: 张瓒谢士元
段落序号: 9

==================================================

服阕，擢四川右参政，进右布政使。弘治元年就擢右副都御史，巡抚其地。土番大小姓者，将煽乱，士元托行边，驰诣其地。贼恐，罗拜道左，徐慰遣之。岁大祲，流民趋就食。士元振恤有方，全活者数万。明年，坐事下狱。事白，遂致仕。
