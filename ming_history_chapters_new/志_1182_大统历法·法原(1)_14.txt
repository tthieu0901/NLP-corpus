标题: 大统历法·法原(1)
章节类型: 志
卷数: 1182
URL: https://www.xuges.com/ls/mingshi/2213.htm
原始标题: ·大统历法·法原
段落序号: 14

==================================================

按郭敬创法五端，内一曰黄道差，此其根率也。旧法以一百一度相减乘。《授时》立术，以句股、弧矢、方圆、斜直所容，求其数差，合於浑象之理，视古为密。顾《至元历经》所载略，又误以黄道矢度为积差，黄道矢差为率，今正之。
