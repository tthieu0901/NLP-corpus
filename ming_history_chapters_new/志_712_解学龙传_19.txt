标题: 解学龙传
章节类型: 志
卷数: 712
URL: https://www.xuges.com/ls/mingshi/1368.htm
原始标题: 解学龙
段落序号: 19

==================================================

大铖既杀钟、时亨，即传旨二等罪斩者谪允充南金齿军，三等罪绞者充广西边卫军，四等以下俱为民，永不叙用。然学龙所定案亦多漏网，而所拟一等诸犯，皆随贼西行，实未尝正刑辟也。黄继祖、沈元龙、向列星、李㭎、黄纪、孙襄、王之牧、王皋、梅鹗、姬琨、朱国寿、吴嵩胤、姜荃林，皆未详其官。
