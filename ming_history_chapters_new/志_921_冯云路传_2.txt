标题: 冯云路传
章节类型: 志
卷数: 921
URL: https://www.xuges.com/ls/mingshi/1680.htm
原始标题: 冯云路
段落序号: 2

==================================================

其同邑熊寔，字渭公，亦移居武昌。喜邵子《皇极书》，颇言未来事。十六年元旦，尽以所撰《性理格言》、《图书悬象》、《大易参》诸书付其季弟，曰：“善藏之。”城破前一日，贻书云路，言“明日当觅我某树下。”及期行树傍，贼追至，跃入荷池以死。
