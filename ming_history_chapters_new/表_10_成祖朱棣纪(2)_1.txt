标题: 成祖朱棣纪(2)
章节类型: 表
卷数: 10
URL: https://www.xuges.com/ls/mingshi/0009.htm
原始标题: (2)
段落序号: 1

==================================================

二年春正月乙卯，大祀天地于南郊。己巳，召世子高炽及高阳王高煦还京师。三月乙巳，赐曾棨等进士及第、出身有差。己酉，始选进士为翰林院庶吉士。庚戌，吏部请罪千户违制荐士者，帝曰：“马周不因常何进乎？果才，授之官，否则罢之可耳。”戊辰，改封敷惠王允𤐤瓯宁王，奉懿文太子祀。
