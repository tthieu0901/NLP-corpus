标题: 郭维经传
章节类型: 志
卷数: 736
URL: https://www.xuges.com/ls/mingshi/1397.htm
原始标题: 郭维经
段落序号: 3

==================================================

顺治三年五月，大兵围赣州。王乃命维经为吏、兵二部尚书兼右副都御史，总理湖广、江西、广东、浙江、福建军务，督师往援。维经与御史姚奇胤募兵八千人入赣州，与杨廷麟、万元吉协守。及城破，维经入嵯峨寺自焚死，奇胤亦死之。
