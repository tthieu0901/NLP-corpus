标题: 黄淳耀传
章节类型: 志
卷数: 783
URL: https://www.xuges.com/ls/mingshi/1476.htm
原始标题: 黄淳耀
段落序号: 2

==================================================

淳耀弱冠即著《自监录》、《知过录》，有志圣贤之学。后为日历，昼之所为，夜必书之。凡语言得失，念虑纯杂，无不备识，用自省改。晚而充养和粹，造诣益深。所作诗古文，悉轨先正，卓然名家。有《陶庵集》十五卷。其门人私谥之曰贞文。渊耀，字伟恭，诸生，好学敦行如其兄。
