标题: 罗洪先传
章节类型: 志
卷数: 791
URL: https://www.xuges.com/ls/mingshi/1486.htm
原始标题: 罗洪先
段落序号: 1

==================================================

罗洪先，字达夫，吉水人。父循，进士。历兵部武选郎中。会考选武职，有指挥二十余人素出刘瑾门，循罢其管事。瑾怒骂尚书王敞，敞惧，归部趣易奏。循故迟之，数日瑾败，敞乃谢循。循历知镇江、淮安二府，徐州兵备副使，咸有声。
