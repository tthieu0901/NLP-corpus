标题: 山东(2)
章节类型: 志
卷数: 1209
URL: https://www.xuges.com/ls/mingshi/2240.htm
原始标题: (2)
段落序号: 6

==================================================

寿张（州西。洪武三年省入须城、阳谷二县。十三年十一月复置，属济宁府，后来属。东南有故城，元时县治在焉。今治本王陵店，洪武十三年徙置。南有梁山泺，即故大野泽下流。东北有会通河，又有沙湾，弘治前黄河经此，后堙。西南有梁山集巡检司。）
