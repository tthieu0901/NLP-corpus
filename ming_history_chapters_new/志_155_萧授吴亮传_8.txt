标题: 萧授吴亮传
章节类型: 志
卷数: 155
URL: https://www.xuges.com/ls/mingshi/0483.htm
原始标题: 萧授吴亮
段落序号: 8

==================================================

英宗初，讨新淦贼有功，累进都督佥事，副授镇湖广、贵州。破普定蛮，进都督同知。平计沙苗，进右都督。方政殁于麓川，召亮还京，命为副总兵，将兵五万往讨。至云南，贼益炽，坐金齿参将张荣败不救，逮下狱。左迁都督佥事，仍佩征南副将军印，镇湖广、贵州，讨平四川都掌蛮。寻召还，视右府事。正统十一年卒。
