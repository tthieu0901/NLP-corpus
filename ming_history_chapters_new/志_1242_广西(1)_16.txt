标题: 广西(1)
章节类型: 志
卷数: 1242
URL: https://www.xuges.com/ls/mingshi/2273.htm
原始标题: ·广西
段落序号: 16

==================================================

贺（府东南。元贺州，直隶广西两江道。洪武初，以州治临贺县省入，属浔州府。十年五月降为县，后来属。东北有临贺岭，亦曰桂岭，下有桂岭县，元末废。东有贺江，至广东封川县合於西江。南有信都乡巡检司。北有沙田寨巡检司，后迁县西点灯寨，寻废。又东北有大宁寨、樊字寨、白花洞三土巡检司，后废。）
