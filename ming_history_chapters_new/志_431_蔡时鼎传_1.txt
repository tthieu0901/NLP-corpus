标题: 蔡时鼎传
章节类型: 志
卷数: 431
URL: https://www.xuges.com/ls/mingshi/1045.htm
原始标题: 卷113 蔡时鼎
段落序号: 1

==================================================

蔡时鼎，字台甫，漳浦人。万历二年进士。历知桐乡、元城，为治清严。征授御史。太和山提督中官田玉兼分守事，时鼎言不可，并及玉不法状。御史丁此吕以劾高启愚被谪，时鼎论救，语侵杨巍、申时行。报闻。已，巡盐两淮。悉捐其羡为开河费，置属邑学田。
