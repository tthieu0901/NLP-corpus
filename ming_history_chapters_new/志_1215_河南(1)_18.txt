标题: 河南(1)
章节类型: 志
卷数: 1215
URL: https://www.xuges.com/ls/mingshi/2246.htm
原始标题: ·河南
段落序号: 18

==================================================

仪封（府东少北。元属睢州。洪武十年五月改属南阳府，后来属。故城在县北，洪武二十二年二月圮於河，徙日楼村，即今治也。东北有黄陵冈，大河旧经其下，入曹县界。弘治五年，河决于此，寻塞之，改徙冈南入睢州界。又贾鲁故河亦在县北，正德四年，河决入焉。）
