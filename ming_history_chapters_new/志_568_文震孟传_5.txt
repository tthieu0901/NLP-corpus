标题: 文震孟传
章节类型: 志
卷数: 568
URL: https://www.xuges.com/ls/mingshi/1200.htm
原始标题: 文震孟
段落序号: 5

==================================================

五年，即家擢右庶子。久之，进少詹事。初，天启时，诏修《光宗实录》，礼部侍郎周炳谟载神宗时储位臲卼及“妖书”、“梃击”诸事，直笔无所阿。其后忠贤盗柄，御史石三畏劾削炳谟职。忠贤使其党重修，是非倒置。震孟摘尤谬者数条，疏请改正。帝特御平台，召廷臣面议，卒为温体仁、王应熊所沮。
