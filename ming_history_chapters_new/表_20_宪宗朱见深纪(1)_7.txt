标题: 宪宗朱见深纪(1)
章节类型: 表
卷数: 20
URL: https://www.xuges.com/ls/mingshi/0019.htm
原始标题: 9.宪宗朱见深纪
段落序号: 7

==================================================

成化元年春正月乙卯，享太庙。己未，大祀天地于南郊。甲子，都督同知赵辅为征夷将军，充总兵官，佥都御史韩雍赞理军务，讨广西叛瑶。二月戊子，祭社稷。甲午，耕耤田。三月庚戌，四川山都掌蛮乱。丁巳，释奠于先师孔子。
