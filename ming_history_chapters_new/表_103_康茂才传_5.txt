标题: 康茂才传
章节类型: 表
卷数: 103
URL: https://www.xuges.com/ls/mingshi/0111.htm
原始标题: 康茂才
段落序号: 5

==================================================

子铎，年十岁，入侍皇太子读书大本堂。以父功封蕲春侯，食禄一千五百石，予世券。督民垦田凤阳。帅兵征辰州蛮，平施、叠诸州。从大将军达北征。又从征南将军傅友德征云南，克普定，破华楚山诸寨。卒于军，年二十三。追封蕲国公，谥忠愍。
