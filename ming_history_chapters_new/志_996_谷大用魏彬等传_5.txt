标题: 谷大用魏彬等传
章节类型: 志
卷数: 996
URL: https://www.xuges.com/ls/mingshi/1842.htm
原始标题: 谷大用魏彬等
段落序号: 5

==================================================

世宗习见正德时宦侍之祸，即位后御近侍甚严，有罪挞之至死，或陈尸示戒。张佐、鲍忠，麦福、黄锦辈，虽由兴邸旧人掌司礼监，督东厂，然皆谨饬不敢大肆。帝又尽撤天下镇守内臣及典京营仓场者，终四十余年不复设，故内臣之势，惟嘉靖朝少杀云。
