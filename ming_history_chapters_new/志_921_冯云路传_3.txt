标题: 冯云路传
章节类型: 志
卷数: 921
URL: https://www.xuges.com/ls/mingshi/1680.htm
原始标题: 冯云路
段落序号: 3

==================================================

有诸生明睿者，江夏人。城破，贼独不入其门。睿慨然曰：“安有父母之邦覆，而偷生苟活者！”语家人：“速从我入井，否则速去。”于是妻及二子、二女并诸婢以次投井。睿笑曰：“吾今旷然无累矣。”从容榜诸门，赴井死，时人号为明井。
