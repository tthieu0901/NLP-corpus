标题: 孙汝敬传
章节类型: 志
卷数: 43
URL: https://www.xuges.com/ls/mingshi/0202.htm
原始标题: 孙汝敬
段落序号: 4

==================================================

寻擢工部右侍郎，两使安南。时黎利言其主陈皓已死，而张筵设女乐。汝敬叱之，利惧谢。还督两浙漕运，理陕西屯田，多所建置。坐受馈，充为事官。英宗立，遇赦，汝敬误引诏复职，复逮系。以在陕措置劳，宥死戍边。寻复职，莅故任。塞上有警，汝敬往督饷。遇敌红城子，中流矢，坠马得免。以疾告归，卒。
