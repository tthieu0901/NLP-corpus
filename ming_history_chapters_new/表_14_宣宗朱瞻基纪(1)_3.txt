标题: 宣宗朱瞻基纪(1)
章节类型: 表
卷数: 14
URL: https://www.xuges.com/ls/mingshi/0013.htm
原始标题: 5.宣宗朱瞻基纪
段落序号: 3

==================================================

夏四月，以南京地屡震，命往居守。五月庚辰，仁宗不豫，玺书召还。六月辛丑，还至良乡，受遗诏，入宫发丧。庚戌，即皇帝位。大赦天下，以明年为宣德元年。辛亥，谕边将严守备。甲寅，趣中官在外采办者还，罢所市物。
