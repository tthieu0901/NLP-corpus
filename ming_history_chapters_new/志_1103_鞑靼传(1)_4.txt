标题: 鞑靼传(1)
章节类型: 志
卷数: 1103
URL: https://www.xuges.com/ls/mingshi/2068.htm
原始标题: ·鞑靼
段落序号: 4

==================================================

七年夏，都督蓝玉拔兴和。文忠亦遣裨将擒斩其长，而自以大军攻高州大石崖，克之，斩宗王、大臣朵朵失里等，至毡帽山斩鲁王，获其妃蒙哥秃。秋，太祖以故元太子流离沙漠，父子隔绝，未有后嗣，乃遣崇礼侯北归，以书谕之。又二年，其部下九住等寇西边，败去。
