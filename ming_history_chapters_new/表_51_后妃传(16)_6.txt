标题: 后妃传(16)
章节类型: 表
卷数: 51
URL: https://www.xuges.com/ls/mingshi/0051.htm
原始标题: (16)
段落序号: 6

==================================================

赞曰：高皇后从太祖备历艰难，赞成大业，母仪天下，慈德昭彰。继以文皇后仁孝宽和，化行宫壸，后世承其遗范，内治肃雍。论者称有明家法，远过汉、唐，信不诬矣。万、郑两贵妃，亦非有阴鸷之谋、干政夺嫡之事，徒以恃宠溺爱，遂滋谤讪。《易》曰：“闲有家，悔亡。”苟越其闲，悔将无及。圣人之垂戒远矣哉。
