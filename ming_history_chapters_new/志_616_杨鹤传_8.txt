标题: 杨鹤传
章节类型: 志
卷数: 616
URL: https://www.xuges.com/ls/mingshi/1256.htm
原始标题: 卷143 杨鹤
段落序号: 8

==================================================

七月，嘉允陷黄甫、清水、木瓜，遂陷府谷，文焕击走之，贼流入山西。已抚王左挂以白汝学攻绥德州，谋内应。事觉，巡按李应期与承畴计诛左挂等绥德，五十七人皆死。十二月，贼神一元攻陷新安、宁塞、柳树涧等堡。宁塞，文焕所居，宗人多死。
