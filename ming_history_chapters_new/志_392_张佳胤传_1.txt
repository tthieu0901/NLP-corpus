标题: 张佳胤传
章节类型: 志
卷数: 392
URL: https://www.xuges.com/ls/mingshi/0990.htm
原始标题: 张佳胤
段落序号: 1

==================================================

张佳胤，字肖甫，铜梁人。嘉靖二十九年进士。知滑县。剧盗高章者，诈为缇骑，直入官署，劫佳胤索帑金。佳胤色不变，伪书券贷金，悉署游徼名，召入立擒贼，由此知名。擢户部主事，改职方，迁礼部郎中。以风霾考察，谪陈州同知。历迁按察使。
