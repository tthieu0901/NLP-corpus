标题: 周洪谟传
章节类型: 志
卷数: 191
URL: https://www.xuges.com/ls/mingshi/0618.htm
原始标题: 卷67 周洪谟
段落序号: 6

==================================================

洪谟尝言：“士人出仕，或去乡数千里，既昧土俗，亦拂人情，不若就近选除。王府官终身不迁，乖祖制，当稍变更。都掌蛮及白罗罗羿子数叛，宜特设长官司，就择其人任之，庶无后患。”将殁，犹上安中国、定四裔十事。其好建白如此。
