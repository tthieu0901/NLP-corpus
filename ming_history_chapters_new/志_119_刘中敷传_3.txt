标题: 刘中敷传
章节类型: 志
卷数: 119
URL: https://www.xuges.com/ls/mingshi/0377.htm
原始标题: 刘中敷
段落序号: 3

==================================================

六年，言官劾中敷专擅。诏法司于内廷杂治。当流，许输赎。帝特宥之。其冬，中敷、玺及右侍郎陈瑺请以供御牛马分牧民间。言官劾其变乱成法，并下狱论斩。诏荷校长安门外，凡十六日而释。瓦剌入贡，诏问马驼刍菽数，不能对，复与玺、瑺论斩系狱。中敷以母病，特许归省。明年冬，当决囚，法司以请。命玺、瑺戍边，中敷俟母终其奏。已，释为民。
