标题: 孙居相传
章节类型: 志
卷数: 580
URL: https://www.xuges.com/ls/mingshi/1214.htm
原始标题: 孙居相
段落序号: 4

==================================================

天启改元，起光禄少卿。改太仆，擢右佥都御史，巡抚陕西。四年春，召拜兵部右侍郎。其冬，魏忠贤盗柄，复引疾归。无何，给事中陈序谓居相出赵南星门，与杨涟交好，序同官虞廷陛又劾居相力荐李三才，遥结史记事，遂削夺。
