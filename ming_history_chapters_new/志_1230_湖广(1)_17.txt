标题: 湖广(1)
章节类型: 志
卷数: 1230
URL: https://www.xuges.com/ls/mingshi/2261.htm
原始标题: ·湖广
段落序号: 17

==================================================

黄冈（倚。南有故城。洪武初，徙於今治。南滨大江，西北岸有赤鼻矶，非嘉鱼之赤壁。西有三江口，其上流水分三派，至此合流。中有新生洲，又有峥嵘洲。东有巴河，西有举水，俱入於江。江滨西有阳逻镇、北有团风镇、又西北有中和镇三巡检司。又有鹿城关，有大活关。又东北有阴山关。）
