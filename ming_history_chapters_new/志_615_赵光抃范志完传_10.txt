标题: 赵光抃范志完传
章节类型: 志
卷数: 615
URL: https://www.xuges.com/ls/mingshi/1255.htm
原始标题: 赵光抃范志完
段落序号: 10

==================================================

先是，十二年封疆之案，伏罪者三十有六人。至是，失事甚于前，诛止志完、光抃及巡抚马成名、潘永图，总兵薛敏忠，副将柏永镇，其他悉置不问。而保定巡抚杨进得善去，山东巡抚王永吉反获迁擢。帝之用刑，至是穷矣。
