标题: 大统历法·法原(1)
章节类型: 志
卷数: 1182
URL: https://www.xuges.com/ls/mingshi/2213.htm
原始标题: ·大统历法·法原
段落序号: 5

==================================================

周天经一百二十一度七十五分少。（少不用。）半径六十零度八十七分半。（又为黄赤道大弦。）二至黄赤道内外半弧背二十四度。（所测就整。）二至黄赤道弧矢四度八十四分十二秒。黄赤道大句二十三度八十分七十秒。黄赤道大股五十六度零二分六十八秒。（半径内减去矢度之数。）
