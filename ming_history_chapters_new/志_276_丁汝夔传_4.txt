标题: 丁汝夔传
章节类型: 志
卷数: 276
URL: https://www.xuges.com/ls/mingshi/0817.htm
原始标题: 丁汝夔
段落序号: 4

==================================================

宣府总兵官赵国忠，参将赵臣、孙时谦、袁正，游击姚冕，山西游击罗恭等，各以兵入援，营玉河诸处。诏兵部核诸镇兵数，行赏赉。勤王兵先后五六万人，皆闻变即赴，未赍糗粮。制下犒师，牛酒无所出。越二三日，援军始得数饼饵，益饥疲不任战。
