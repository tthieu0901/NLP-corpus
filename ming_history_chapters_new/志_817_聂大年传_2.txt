标题: 聂大年传
章节类型: 志
卷数: 817
URL: https://www.xuges.com/ls/mingshi/1528.htm
原始标题: 聂大年
段落序号: 2

==================================================

始，尚书王直以诗寄钱塘戴文进索画，自序昔与文进交，尝戏作诗一联，至是十年始成之。大年题其后曰：“公爱文进之画，十年不忘。使以是心待天下贤者，天下宁复有遣贤哉。”直闻其言，不怒亦不荐。及大年疾笃，作诗贻直，有“镜中白发孰怜我，湖上青山欲待谁”句，直曰，“此欲吾志其墓耳”，遂为之志。
