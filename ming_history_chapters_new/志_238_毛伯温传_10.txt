标题: 毛伯温传
章节类型: 志
卷数: 238
URL: https://www.xuges.com/ls/mingshi/0748.htm
原始标题: 毛伯温
段落序号: 10

==================================================

从子宗伊，字子衡，为文盛后。嘉靖十七年进士。除浮梁知县，累官兵部郎中。杨继盛劾严嵩及其孙鹄冒功事，宗伊议不挠。忤嵩，自免归。隆庆初，起南京吏部郎中，历应天府尹。裁诸司供亿，岁省民财万计。万历初，进南京大理卿。三迁户部尚书总督仓场，致仕，卒。天启初，追谥恭惠。
