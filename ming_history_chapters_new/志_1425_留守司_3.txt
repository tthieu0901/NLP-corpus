标题: 留守司
章节类型: 志
卷数: 1425
URL: https://www.xuges.com/ls/mingshi/2541.htm
原始标题: 留守司
段落序号: 3

==================================================

十四年，始置中都留守司，统凤阳等八卫，（凤阳卫，凤阳中卫，凤阳右卫，皇陵卫，留守左卫，留守中卫，长淮卫，怀远卫。）防护皇陵，设留守一人，左、右副留守各一人。（属官经历以下，如前所列。）嘉靖十八年，改荆州左卫为显陵卫，置兴都留守司，统显陵、承天二卫，防护显陵，设官如中都焉。
