标题: 浙江(1)
章节类型: 志
卷数: 1235
URL: https://www.xuges.com/ls/mingshi/2266.htm
原始标题: ·浙江
段落序号: 28

==================================================

乌程（倚。北有卞山，亦曰弁山。西南有石城山。南有岘山，本名显山。西南有铜山，一名铜岘山。北有太湖，接南直苏、常二府界。东北有大钱湖、小梅湖二口，府境群水皆於此入太湖。又西有苕溪，源自孝丰天目之阴，流经毗山下，出大钱湖口。又南有余不溪，即杭州境内之苕溪，自德清县流经府南，汇为玉湖，复东北出而汇於苕水，亦曰霅溪。东有后潘村巡检司，后迁南浔镇，仍故名。东北有大钱湖口巡检司。）
