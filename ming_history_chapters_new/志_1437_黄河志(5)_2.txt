标题: 黄河志(5)
章节类型: 志
卷数: 1437
URL: https://www.xuges.com/ls/mingshi/2571.htm
原始标题: (5)
段落序号: 2

==================================================

至十五年，封丘、偃师、东明、长垣屡被冲决。大学士申时行言：“河所决地在三省，守臣画地分修，易推委。河道未大坏，不必设都御史，宜遣风力老成给事中一人行河。”乃命工科都给事中常居敬往。居敬请修筑大社集东至白茅集长堤百里。从之。
