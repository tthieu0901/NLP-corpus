标题: 
章节类型: 志
卷数: 1202
URL: https://www.xuges.com/ls/mingshi/2233.htm
原始标题: (2)
段落序号: 28

==================================================

交河（府东南。元属献州。洪武八年四月改属府。十年五月省入献县。十三年十一月复置。东有卫河，源自卫辉，流入故城境，经县东，过沧州，又东北至直沽入海，一名御河。又西北有高河，经县南，合滹沱，谓之交河，下流入卫县，以此名。又南有洚河。又东有泊头镇巡检司。）
