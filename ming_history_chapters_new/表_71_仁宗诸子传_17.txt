标题: 仁宗诸子传
章节类型: 表
卷数: 71
URL: https://www.xuges.com/ls/mingshi/0071.htm
原始标题: 仁宗诸子
段落序号: 17

==================================================

子端王厚烇嗣。性谦和，锐意典籍。嘉靖中病，辞禄。不允，令富顺王厚焜摄朝谒。厚焜，和王第二子，与弟永新王厚熿以能诗善画名。厚烇子永定王载墭长，厚焜即谢摄事，人尤以为贤。嘉靖三十二年，厚烇薨。载墭己前卒，其子恭王翊钜嗣。
