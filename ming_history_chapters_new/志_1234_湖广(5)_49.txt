标题: 湖广(5)
章节类型: 志
卷数: 1234
URL: https://www.xuges.com/ls/mingshi/2265.htm
原始标题: (5)
段落序号: 49

==================================================

容美宣抚司（元容美等处宣抚司，属四川行省。）太祖丙午年二月因之。吴元年正月改黄沙、靖安、麻寮等处军民宣抚司。洪武五年二月改置长官司。七年十一月升宣慰司，后废。永乐四年复置宣抚司，属施州卫。（西南有山河，即溇水之上源，东入九溪卫界。）西北距卫二百十里。领长官司五：
