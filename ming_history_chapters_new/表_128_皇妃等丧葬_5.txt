标题: 皇妃等丧葬
章节类型: 表
卷数: 128
URL: https://www.xuges.com/ls/mingshi/2398.htm
原始标题: ·皇妃等丧葬
段落序号: 5

==================================================

凡陪葬诸妃，岁时俱享于殿内。其别葬金山诸处者，各遣内官行礼。嘉靖间，始命并入诸陵，从祭祾恩殿之两旁，以红纸牌书曰“某皇帝第几妃之位”，祭毕，焚之。后改用木刻名号。嘉靖十三年，谕礼工二部：“世妇、御妻皆用九数。九妃同一墓，共一享殿，为定制。”
