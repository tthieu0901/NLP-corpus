标题: 贵州(2)
章节类型: 志
卷数: 1251
URL: https://www.xuges.com/ls/mingshi/2282.htm
原始标题: (2)
段落序号: 23

==================================================

湖耳蛮夷长官司（府东北。元湖耳洞长官司。洪武三年正月改置，属湖广辰州卫。三月改属湖广靖州卫，后废。永乐元年正月复置，属贵州卫。十二年三月属新化府，府废来属。西有铜鼓卫，本铜鼓守御千户所，洪武二十一年九月置，属五开卫，三十年改所为卫，属湖广都司，后二年废，三十五年十一月复置，属湖广都司。）
