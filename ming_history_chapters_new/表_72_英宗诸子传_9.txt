标题: 英宗诸子传
章节类型: 表
卷数: 72
URL: https://www.xuges.com/ls/mingshi/0072.htm
原始标题: 英宗诸子
段落序号: 9

==================================================

徽庄王见沛，英宗第九子。成化二年封。十七年就藩钧州。承奉司自置吏，左布政使徐恪革之，见沛以闻。宪宗书谕王：“置吏，非制也，恪无罪。”正德元年薨。子简王祐枱嗣，嘉靖四年薨。子恭王厚爝嗣，二十九年薨。子浦城王载埨嗣。
