标题: 戴思恭传
章节类型: 志
卷数: 975
URL: https://www.xuges.com/ls/mingshi/1784.htm
原始标题: 戴思恭
段落序号: 1

==================================================

戴思恭，字原礼，浦江人，以字行。受学于义乌朱震亨。震亨师金华许谦，得朱子之传，又学医于宋内侍钱塘罗知悌。知悌得之荆山浮屠，浮屠则河间刘守真门人也。震亨医学大行，时称为丹溪先生。爱思恭才敏，尽以医术授之。
