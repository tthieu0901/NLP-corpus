标题: 总督巡抚
章节类型: 志
卷数: 1372
URL: https://www.xuges.com/ls/mingshi/2481.htm
原始标题: 总督巡抚
段落序号: 14

==================================================

总理河漕兼提督军务一员。永乐九年遣尚书治河，自后间遣侍郎、都御史。成化后，始称总督河道。正德四年，定设都御史。嘉靖二十年，以都御史加工部职衔，提督河南、山东、直隶河道。隆庆四年，加提督军务。万历五年，改总理河漕兼提督军务。八年革。
