标题: 乐章(8)
章节类型: 志
卷数: 1333
URL: https://www.xuges.com/ls/mingshi/2428.htm
原始标题: (8)
段落序号: 10

==================================================

六奏《金陵之曲》：钟山蟠苍龙，石城踞金虎。千年王气都，于今归圣主。六代繁华经几秋，江流东去无时休。谁言天堑分南北，英雄岂但嗤曹刘。我皇昔住濠梁屋，神游天锡真人服，提兵乘势渡江来，语臣早献《金陵曲》。歌金陵，进珍馔，皆八音，继三叹。请观汉祖用兵时，为尝冯异滹沱饭。
