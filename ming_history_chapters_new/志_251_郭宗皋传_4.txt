标题: 郭宗皋传
章节类型: 志
卷数: 251
URL: https://www.xuges.com/ls/mingshi/0766.htm
原始标题: 郭宗皋
段落序号: 4

==================================================

隆庆改元，从戍所起刑部右侍郎，改兵部，协理戎政。旋进南京右都御史，就改兵部尚书参赞机务。给事中庄国祯劾宗皋衰庸，宗皋亦自以年老求去，诏许之。万历中，再存问，岁给廪隶。十六年，宗皋年九十，又遣行人存问。是年卒。赠太子太保，谥康介。
