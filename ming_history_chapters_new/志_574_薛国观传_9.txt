标题: 薛国观传
章节类型: 志
卷数: 574
URL: https://www.xuges.com/ls/mingshi/1207.htm
原始标题: 薛国观
段落序号: 9

==================================================

国观素恶行人吴昌时。及考选，昌时虞国观抑己，因其门人以求见。国观伪与交欢，拟第一，当得吏科。迨命下，乃得礼部主事。昌时大恨，以为卖己，与所善东厂理刑吴道正谋，发丁忧侍郎蔡奕琛行贿国观事。帝闻之，益疑。
