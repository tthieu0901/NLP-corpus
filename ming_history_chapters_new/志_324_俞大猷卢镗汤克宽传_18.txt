标题: 俞大猷卢镗汤克宽传
章节类型: 志
卷数: 324
URL: https://www.xuges.com/ls/mingshi/0901.htm
原始标题: 卷95 俞大猷卢镗汤克宽
段落序号: 18

==================================================

大猷负奇节，以古贤豪自期。其用兵，先计后战，不贪近功。忠诚许国，老而弥笃，所在有大勋。武平、崖州、饶平旨为祠祀。谭纶尝与书曰：“节制精明，公不如纶。信赏必罚，公不如戚。精悍驰骋，公不如刘。然此皆小知，而公则甚大受。”戚谓威继光，刘谓刘显也。
