标题: 赵俶钱宰萧执传
章节类型: 志
卷数: 40
URL: https://www.xuges.com/ls/mingshi/0198.htm
原始标题: 赵俶钱宰萧执
段落序号: 7

==================================================

观以训导入觐，试《王猛扪虱论》，立擢陕西参政。寻召还侍左右。应制作《钟山赋》，赐金币。在陕以廉谨称。或问陕产金何状。观大惊曰：“吾备位藩寮，何金之问！”其卒也，妻子几无以自存。而执以亲老乞归，亲没庐墓侧。申国公邓镇剿龙泉寇，不戢下。执往责之，镇为禁止，邑人以安。两人皆笃行君子也。
