标题: 大统历法·推步(1)
章节类型: 志
卷数: 1189
URL: https://www.xuges.com/ls/mingshi/2220.htm
原始标题: ·大统历法·推步
段落序号: 1

==================================================

大统推步，悉本《授时》，惟去消长而已。然《通轨》诸捷法，实为布算所须，其间次序，亦有与《历经》微别者。如气朔发敛，《授时》原分二章，今古合为一。《授时》盈缩差在日躔，迟疾差在月离，定朔、经朔离为二处。今则经朔后，即求定朔，于用殊便。其目七：曰气朔，曰日躔，曰月离，曰中星，曰交食，曰五星，曰四余。
