标题: 韩邦奇传
章节类型: 志
卷数: 258
URL: https://www.xuges.com/ls/mingshi/0777.htm
原始标题: 韩邦奇
段落序号: 2

==================================================

时中官在浙者凡四人，王堂为镇守，晁进督织造，崔泬主市舶，张玉管营造。爪牙四出，民不聊生。邦奇疏请禁止，又数裁抑堂。邦奇闵中官采富阳茶鱼为民害，作歌哀之。堂遂奏邦奇沮格上供，作歌怨谤。帝怒，逮至京，下诏狱。廷臣论救，皆不听，斥为民。
