标题: 
章节类型: 志
卷数: 1204
URL: https://www.xuges.com/ls/mingshi/2235.htm
原始标题: (4)
段落序号: 21

==================================================

北平行都指挥使司 
本大宁都指挥使司，洪武二十年九月置。（治大宁卫。）二十一年七月更名。领卫十。永乐元年三月复故名，侨治保定府，而其地遂虚。景泰四年，泰宁等三卫乞居大宁废城，不许，令去塞二百里外居住。天顺后，遂入於三卫。西南距北平布政司八百里。
