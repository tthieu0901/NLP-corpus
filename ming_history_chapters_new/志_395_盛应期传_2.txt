标题: 盛应期传
章节类型: 志
卷数: 395
URL: https://www.xuges.com/ls/mingshi/0993.htm
原始标题: 卷106 盛应期
段落序号: 2

==================================================

正德初，历云南佥事。武定知府凤应死，其妻摄府事，子朝鸣为寇。应期单车入其境，母子惶怖，归所侵。策凤氏终乱，奏降其秩，设官制之。寝不行，后卒叛。与御史张璞、副使晁必登抑镇守太监梁裕。裕劾三人，俱逮下诏狱，璞竟拷死。
