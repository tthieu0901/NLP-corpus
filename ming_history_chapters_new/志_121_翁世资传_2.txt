标题: 翁世资传
章节类型: 志
卷数: 121
URL: https://www.xuges.com/ls/mingshi/0381.htm
原始标题: 翁世资
段落序号: 2

==================================================

天顺元年拜工部右侍郎。四年命中官往苏、松、杭、嘉、湖增织彩币七千匹。世资以东南水潦，民艰食，议减其半。尚书赵荣、左侍郎霍瑄难之，世资请身任其咎，乃连署以谏。帝果怒，诘主议者。荣等委之世资，遂下诏狱，谪衡州知府。
