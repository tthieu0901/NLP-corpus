标题: 余懋学传
章节类型: 志
卷数: 471
URL: https://www.xuges.com/ls/mingshi/1091.htm
原始标题: 余懋学
段落序号: 4

==================================================

诸臣之不能容植等，一则以科场不能无私，而恶植等之讦发；一则以往者常保留居正，而忌吴中行、沈思孝等之召用。二疑交于中，故百妒发于外也。夫威福自上，则主势尊。植等三臣，陛下所亲擢者也，乃举朝臣工百计排之；假令政府欲用一人，诸臣敢力挫之乎？臣谨以臣工之十蠹为陛下言之。
