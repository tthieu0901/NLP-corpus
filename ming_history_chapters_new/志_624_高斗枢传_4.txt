标题: 高斗枢传
章节类型: 志
卷数: 624
URL: https://www.xuges.com/ls/mingshi/1264.htm
原始标题: 高斗枢
段落序号: 4

==================================================

十五年冬，李自成陷襄阳、均州，攻郧阳四日而去。明年春，复来攻，十余日不克，乃退屯杨溪。五月，斗枢召游击刘调元入城，旬日间杀贼三千余。自成将来攻，卒不克而去。乃令光恩复均州，调元下光化，躬率将士复谷城。将袭襄阳，闻孙传庭败，旋师，均州复为贼有。
