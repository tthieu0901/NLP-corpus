标题: 李化龙传
章节类型: 志
卷数: 424
URL: https://www.xuges.com/ls/mingshi/1037.htm
原始标题: 李化龙
段落序号: 5

==================================================

小歹青素凶狡，雄长诸部。西助长昂，东助炒花。大举动以数万，小窃则飞骑出没锦、义间。自周之望、柏朝翠战殁，无敢以一矢加遗。凌河上下方数百里，野多暴骨，民无宁宇。远虑者每以河西不保为虞。今乃叩关求市，臣遍询将领及彼地居民，佥言木市开有五利。
