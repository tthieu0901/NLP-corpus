标题: 戴思恭传
章节类型: 志
卷数: 975
URL: https://www.xuges.com/ls/mingshi/1784.htm
原始标题: 戴思恭
段落序号: 4

==================================================

三年夏，复征入，免其拜，特召乃进见。其年冬，复乞骸骨，遣官护送，赍金币，逾月而卒，年八十有二，遣行人致祭。所著有《证治要诀》、《证治类元》、《类证用药》诸书，皆檃括丹谿之旨。又订正丹谿《金匮钩玄》三卷，附以己意。人谓无愧其师云。
