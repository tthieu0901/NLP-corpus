标题: 周尚文传
章节类型: 志
卷数: 321
URL: https://www.xuges.com/ls/mingshi/0896.htm
原始标题: 周尚文
段落序号: 2

==================================================

尚文优将才，负气桀傲，所至与文吏竞。文吏又往往挫折之，以故弥不相得。巡抚贾启劾尚文老誖，兵部请调之甘肃。帝不从，各夺其俸。巡按张光祖言两人必不可共处，乃革尚文任，亦贬启秩。吉囊大入，抵固原。天和时已为总督，激尚文立功。奋击之黑水苑，杀其子号小十王者，获首功百三十余。乃以为都督同知。
