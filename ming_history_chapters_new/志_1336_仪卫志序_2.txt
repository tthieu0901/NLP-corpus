标题: 仪卫志序
章节类型: 志
卷数: 1336
URL: https://www.xuges.com/ls/mingshi/2431.htm
原始标题: 7.仪卫志序
段落序号: 2

==================================================

明初诏礼官，卤簿弥文，务从省节，以示尚质去奢之意。凡正、至、圣节、朝会，及册拜、接见蕃臣，仪鸾司陈设仪仗。而中宫、东宫、亲王皆有仪仗之制。后或随时增饰，要以洪武创制为准则焉。兹撮《集礼》所载大凡，以备考核。其郡王及皇妃、东宫妃以下仪仗，载在《会典》者，并著于篇云。
