标题: 方良永传
章节类型: 志
卷数: 256
URL: https://www.xuges.com/ls/mingshi/0772.htm
原始标题: 方良永
段落序号: 1

==================================================

方良永，字寿卿，莆田人。弘治三年进士。督逋两广，峻却馈遗，为布政使刘大夏所器。还授刑部主事。进员外郎，擢广东佥事。琼州贼符南蛇为乱，大夏时为总督，檄摄海南兵备，会师讨平之。御史坐良永失利。大夏已入为本兵，为白于朝，赉银币。
