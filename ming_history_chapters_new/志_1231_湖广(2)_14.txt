标题: 湖广(2)
章节类型: 志
卷数: 1231
URL: https://www.xuges.com/ls/mingshi/2262.htm
原始标题: (2)
段落序号: 14

==================================================

随州洪武二年正月以州治随县省入。九年四月降为县，属黄州府。十年五月省入应山县。十三年五月复升为州。（西有大溪山，涢水出焉，下流至汉川县入汉水。又西有大洪山，漳水所出。西北有溠水，源出栲栳山，又有氵厥水流入焉。又南有浪水，源出大猿山，下流俱注於涢水。又西北有合河店、东北有出山镇二巡检司。）东南距府百八十里。领县一：
