标题: 杨守礼传
章节类型: 志
卷数: 250
URL: https://www.xuges.com/ls/mingshi/0764.htm
原始标题: 杨守礼
段落序号: 1

==================================================

杨守礼，字秉节，蒲州人。正德六年进士。除户部主事。嘉靖初，屡迁湖广佥事。以计擒公安贼魁。坐事谪叙州通判。累迁右副都御史，巡抚四川。与副将何卿平诸番乱，赍银币。初，守礼贬叙州，为佥事张文奎所辱。至是，文奎迁四川参议，恐守礼修隙，先以所摭事奏。诏二人俱解职归。
