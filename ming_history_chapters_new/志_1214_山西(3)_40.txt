标题: 山西(3)
章节类型: 志
卷数: 1214
URL: https://www.xuges.com/ls/mingshi/2245.htm
原始标题: (3)
段落序号: 40

==================================================

定边卫洪武二十六年二月置，属行都司。永乐元年二月徙治北直通州，直隶后军都督府，而卫城遂虚。七年徙大同右卫来治。正统十四年又徙玉林卫来同治。（西有大青山。东北有海子窊，兔毛川出焉，分为二，其一东南流入左卫界，其一西北流自杀虎口出塞。又有南大河，经卫东南，合於兔毛川。）东南距行都司一百九十里。
