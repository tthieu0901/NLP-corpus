标题: 汪元锡传
章节类型: 志
卷数: 269
URL: https://www.xuges.com/ls/mingshi/0799.htm
原始标题: 汪元锡
段落序号: 4

==================================================

世宗即位，疏言：“都督郤永以附江彬下狱，宜释而用之。锦衣都指挥郭鳌等十人皆彬党，宜下狱治。”咸报可。张铣、许泰系狱，帝忽宥其死。元锡争，不听。屡迁至太仆卿。嘉靖六年，帝以李福达狱下三法司于理。元锡不能平，有后言，闻于张璁，并下狱夺职。后用荐起故官。历户部左、右侍郎，致仕，卒。
