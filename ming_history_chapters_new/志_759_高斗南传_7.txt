标题: 高斗南传
章节类型: 志
卷数: 759
URL: https://www.xuges.com/ls/mingshi/1424.htm
原始标题: 高斗南
段落序号: 7

==================================================

时太祖操重典绳群下，守令坐小过辄逮系。闻其贤，旋遣还，且加赏赉，有因以超擢者。二十九年，知县灵璧周荣、宜春沈昌、昌乐于子仁，丞新化叶宗并坐事逮讯，部民为叩阍。太祖喜，立擢四人为知府，荣河南，昌南安，子仁登州，宗黄州。由是长吏竞劝，一时多循良之绩焉。
