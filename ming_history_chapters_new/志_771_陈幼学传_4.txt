标题: 陈幼学传
章节类型: 志
卷数: 771
URL: https://www.xuges.com/ls/mingshi/1450.htm
原始标题: 陈幼学
段落序号: 4

==================================================

稍迁刑部主事。中官采御园果者，怒杀园夫母，弃其尸河中。幼学具奏，逮置之法。嘉兴人袁黄妄批削《四书》、《书经集注》，名曰《删正》，刊行于时。幼学驳正其书，抗疏论列。疏虽留中，镂板尽毁。以员外郎恤刑畿辅，出矜疑三百余人。进郎中。
