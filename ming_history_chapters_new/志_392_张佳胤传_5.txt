标题: 张佳胤传
章节类型: 志
卷数: 392
URL: https://www.xuges.com/ls/mingshi/0990.htm
原始标题: 张佳胤
段落序号: 5

==================================================

未几，拜戎政尚书，寻兼右副都御史，总督蓟、辽、保定军务。以李成梁击斩逞加努功，加太子少保。成梁破土蛮沈阳，复进太子太保。召还理部事。叙劳，予一品诰。御史许守恩劾佳胤营获本兵，御史徐元复劾之，遂三疏谢病归。越二年卒。赠少保。
