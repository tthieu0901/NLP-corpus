标题: 福建(2)
章节类型: 志
卷数: 1238
URL: https://www.xuges.com/ls/mingshi/2269.htm
原始标题: (2)
段落序号: 35

==================================================

宁德（州西南。洪武二年属福州府。成化九年来属。北有霍童山，有龟屿。东南滨海，中有官扈山，下有官井洋。又东有瑞峰，亦在海中。西有穹窿溪，西南有赤鉴湖，北有外渺溪，下流俱达於海。北有东洋麻岭巡检司，后徙涵村，又徙县东北之云淡门，又徙县东之黄湾，后还故治。南有南靖关。东有长崎镇。）
