标题: 南京(1)
章节类型: 志
卷数: 1205
URL: https://www.xuges.com/ls/mingshi/2236.htm
原始标题: ·南京
段落序号: 38

==================================================

邳州（元属归德府。）洪武初，以州治下邳县省入。四年二月改属中都。十五年来属。（北有艾山，接山东沂水县界。西有沂水，自沂州西流，至下邳入泗。又西北有泇河。万历三十五年开泇以通运，自沛县夏镇迄直河口，长二百六十余里，避黄河险者三百余里。有直河口巡检司。又西有新安巡检司。）东南距府四百五十里。领县二：
