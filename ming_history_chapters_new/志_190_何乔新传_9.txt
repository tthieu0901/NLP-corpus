标题: 何乔新传
章节类型: 志
卷数: 190
URL: https://www.xuges.com/ls/mingshi/0611.htm
原始标题: 卷66 何乔新
段落序号: 9

==================================================

罢归后，巡按江西御史陈诠奏：“乔新始终全节，中间只以受亲故馈遗之嫌，勒令致仕，进退黯昧，诚为可惜。乞行勘，本官如无疾则行取任用，有疾则加慰劳，以存故旧之恩，全进退之节。”不许。后中外多论荐，竟不复起。十五年卒，年七十六。
