标题: 王应熊传
章节类型: 志
卷数: 572
URL: https://www.xuges.com/ls/mingshi/1205.htm
原始标题: 卷136 王应熊
段落序号: 8

==================================================

何吾驺，香山人。万历四十七年进士。由庶吉士历官少詹事。崇祯五年，擢礼部右侍郎。六年十一月，加尚书，同王应熊入阁。温体仁久柄政，欲斥给事中许誉卿。已拟旨，文震孟争之，吾驺亦助为言。体仁讦奏，帝夺震孟官，兼罢吾驺。详见《震孟传》。
