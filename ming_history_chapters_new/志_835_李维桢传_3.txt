标题: 李维桢传
章节类型: 志
卷数: 835
URL: https://www.xuges.com/ls/mingshi/1557.htm
原始标题: 李维桢
段落序号: 3

==================================================

邑人郝敬，字仲舆。父承健，举于乡，官肃宁知县。敬幼称神童，性跅弛，尝杀人系狱。维桢，其父执也，援出之，馆于家。始折节读书，举万历十七年进士。历知缙云、永嘉二县，并有能声。征授礼科给事中，乞假归养。久之，补户科，数有所论奏。
