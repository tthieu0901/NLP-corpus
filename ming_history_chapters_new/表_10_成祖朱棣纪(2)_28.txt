标题: 成祖朱棣纪(2)
章节类型: 表
卷数: 10
URL: https://www.xuges.com/ls/mingshi/0009.htm
原始标题: (2)
段落序号: 28

==================================================

秋七月癸酉，淇国公丘福为征虏大将军，武成侯王聪、同安侯火真副之，靖安侯王忠、安平侯李远为左、右参将，讨本雅失里。八月甲寅，丘福败绩于胪朐河，福及聪、真、忠、远皆战死。庚申，张辅败贼于咸子关。九月庚午朔，日有食之。张辅败贼于太平海口。甲戌，赠北征死事李远莒国公、王聪漳国公，遂决意亲征。丙子，武安侯郑亨率师巡边。壬午，成安候郭亮备御开平。
