标题: 许天锡传
章节类型: 志
卷数: 205
URL: https://www.xuges.com/ls/mingshi/0671.htm
原始标题: 许天锡
段落序号: 3

==================================================

大同失事，天锡往核，具得其状，巡抚洪汉、中官刘云、总兵官王玺以下咸获罪。内使刘雄怒仪真知县徐淮厨传不饬，诉之南京守备中官以闻，逮淮系诏狱。天锡及御史冯允中论救，卒调淮边县。御史文森、张津、曾大有言事下吏，崔志端由道士擢尚书，天锡皆力争。
