标题: 广东(1)
章节类型: 志
卷数: 1239
URL: https://www.xuges.com/ls/mingshi/2270.htm
原始标题: ·广东
段落序号: 24

==================================================

开平（府南。本恩平县之开平屯。明末改为县，析新兴、新会二县地益之。南有恩平江，源出旧恩平县西北平城山，东流合乌石水，下流入广州新会县界。东南有沙冈巡检司，本治沙冈村，后迁平康都之长沙村。又南有松柏、北有四合二巡检司。）
