标题: 英宗朱祁镇前纪(2)
章节类型: 表
卷数: 17
URL: https://www.xuges.com/ls/mingshi/0016.htm
原始标题: (2)
段落序号: 33

==================================================

冬十一月丙戌，宁阳侯陈懋充总兵官，保定伯梁珤、平江伯陈豫副之，太监曹吉祥、王瑾提督火器，刑部尚书金濂参赞军务，讨邓茂七。甲辰，处州贼流劫金华诸县。庚戌，永康侯徐安备倭山东。十二月庚午，广东瑶贼作乱。
