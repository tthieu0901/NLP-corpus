标题: 庄烈帝朱由检纪(1)
章节类型: 表
卷数: 34
URL: https://www.xuges.com/ls/mingshi/0033.htm
原始标题: 17.庄烈帝朱由检纪
段落序号: 21

==================================================

夏四月戊子，钱士升致仕。五月壬子，诏赦协从诸贼。愿归者，护还乡，有司安置；原随军自效者，有功一体叙录。丙辰，延绥总兵官俞冲霄击李自成于安定，败绩，死之。李自成犯榆林，贺人龙击败之。癸酉，免畿内五年以前逋赋。六月乙亥，林钎卒。甲申，吏部侍郎孔贞运，礼部尚书贺逢圣、黄士俊，俱礼部尚书兼东阁大学士，预机务。己亥，总兵官解进忠抚贼于淅川，被杀。
