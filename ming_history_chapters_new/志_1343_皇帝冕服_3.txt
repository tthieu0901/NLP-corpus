标题: 皇帝冕服
章节类型: 志
卷数: 1343
URL: https://www.xuges.com/ls/mingshi/2440.htm
原始标题: ·皇帝冕服
段落序号: 3

==================================================

皇帝通天冠服：洪武元年定，郊庙、省牲，皇太子诸王冠婚、醮戒，则服通天冠、绛纱袍。冠加金博山，附蝉十二，首施珠翠，黑介帻，组缨，玉簪导。绛纱袍，深衣制。白纱内单，皂领褾襈裾。绛纱蔽膝，白假带，方心曲领。白袜，赤舄。其革带、佩绶，与衮服同。
