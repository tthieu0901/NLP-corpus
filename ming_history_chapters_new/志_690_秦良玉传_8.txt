标题: 秦良玉传
章节类型: 志
卷数: 690
URL: https://www.xuges.com/ls/mingshi/1340.htm
原始标题: 秦良玉
段落序号: 8

==================================================

七年二月，贼陷夔州，围太平，良玉至乃走。十三年扼罗汝才于巫山。汝才犯夔州，良玉师至乃去。已，邀之马家寨，斩首六百，追败之留马垭，斩其魁东山虎。复合他将大败之谭家坪北山，又破之仙寺岭。良玉夺汝才大纛，擒其渠副塌天，贼势渐衰。
