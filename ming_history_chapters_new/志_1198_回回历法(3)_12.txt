标题: 回回历法(3)
章节类型: 志
卷数: 1198
URL: https://www.xuges.com/ls/mingshi/2229.htm
原始标题: (3)
段落序号: 12

==================================================

宫分初日立成。於白羊宫初日起算，至金牛宫初日，凡三十一日，得一宫一度三十三分十八秒。（五十九分八秒之积。）视宫分日数多少，（日数见前。）累加积之，至变鱼宫初日，得十一宫一度十一秒。（自白羊至此凡三百三十五日之积。）
