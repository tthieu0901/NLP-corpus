标题: 孙士美传
章节类型: 志
卷数: 872
URL: https://www.xuges.com/ls/mingshi/1623.htm
原始标题: 孙士美
段落序号: 1

==================================================

孙士美，青浦人。由乡举授舒城教谕。崇祯八年春，贼来犯，县令以公事出，士美代守七十余日，城以全。明年擢知深州。十一年冬，大清兵至，力守三日，城破，自刭于角楼。父讷亦自缢，一家死者十三人。赠太仆少卿，讷亦被旌。
