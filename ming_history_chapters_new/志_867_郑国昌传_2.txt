标题: 郑国昌传
章节类型: 志
卷数: 867
URL: https://www.xuges.com/ls/mingshi/1617.htm
原始标题: 郑国昌
段落序号: 2

==================================================

三年正月，大清兵自京师东行，先使人伏文庙承尘上，主者不觉也。初四日黎明登城，有守将左右之，国昌觉其异，捶之至死。须臾，北楼火发，城遂破。国昌自缢城上，中军守备程应琦从之。应琦妻奔告国昌妻，与之偕死。
