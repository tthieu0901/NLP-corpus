标题: 流贼传序
章节类型: 志
卷数: 1024
URL: https://www.xuges.com/ls/mingshi/1891.htm
原始标题: 卷178 流贼传序
段落序号: 1

==================================================

盗贼之祸，历代恒有，至明末李自成、张献忠极矣。史册所载，未有若斯之酷者也。永乐中，唐赛儿倡乱山东。厥后乘瑕弄兵，频见窃发，然皆旋就扑灭。惟武宗之世，流寇蔓延，几危宗社，而卒以扫除。庄烈帝励精有为，视武宗何啻霄壤，而顾失天下，何也？
