标题: 谒祭陵庙
章节类型: 表
卷数: 131
URL: https://www.xuges.com/ls/mingshi/2401.htm
原始标题: ·谒祭陵庙
段落序号: 7

==================================================

初，成祖易黄土山名天寿山。嘉靖十年，名祖陵曰基运山，皇陵曰翌圣山，孝陵曰神烈山，显陵曰纯德山，及天寿山，并方泽从祀，所在有司祭告各陵山祇。礼官因奏：“神祇坛每年秋祭，有钟山、天寿山之神，今宜增基运等山。”从之。
