标题: 孙士美传
章节类型: 志
卷数: 872
URL: https://www.xuges.com/ls/mingshi/1623.htm
原始标题: 孙士美
段落序号: 4

==================================================

乡官李祯宁，万历三十八年进士。历山西按察使，罢归，佐慧元拒守。城破，率家众格斗，身中数槊而死，一门从死者数人。承宗，未详何许人。冯登鳌，肤施举人，其从父大纬为蠡县训导，亦死。王钥，武功举人。王采，泽州人，进士。崔贤，弋州举人。志、九鼎，亦未详何许人，志自经死，九鼎战死城上，各赠恤有差。
