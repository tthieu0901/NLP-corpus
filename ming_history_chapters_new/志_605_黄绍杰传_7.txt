标题: 黄绍杰传
章节类型: 志
卷数: 605
URL: https://www.xuges.com/ls/mingshi/1243.htm
原始标题: 黄绍杰
段落序号: 7

==================================================

给事中陈赞化劾周延儒，谓：“延儒尝语人曰：今上，羲皇上人也。此成何语？臣闻之世祺。”帝诘世祺，则言闻之赞化。帝诘责者再三，世祺执如初，乃已。至是论体仁绝世之奸，大贪之尤，遂贬官。久之，起行人司副，屡迁太仆寺卿。遣祭鲁王，事竣旋里。国变，杜门不出，久之卒。
