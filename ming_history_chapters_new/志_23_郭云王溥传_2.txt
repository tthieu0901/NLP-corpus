标题: 郭云王溥传
章节类型: 志
卷数: 23
URL: https://www.xuges.com/ls/mingshi/0167.htm
原始标题: 郭云王溥
段落序号: 2

==================================================

长子洪，年甫十三。帝为下制曰：“云出田间，倡义旗，保乡曲，崎岖累年，竭心所事。王师北伐，人神响应。而云数战不屈，势穷援绝，终无异志。朕嘉其节概。试之有司，则闾阎颂德；俾镇故乡，则军民乐业。虽无汗马之勋，倒戈之效，治绩克著，忠义凛然。子洪可入开国功臣列，授宣武将军、飞熊卫亲军指挥使司佥事，世袭。”
