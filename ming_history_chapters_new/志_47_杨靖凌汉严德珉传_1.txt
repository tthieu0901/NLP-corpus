标题: 杨靖凌汉严德珉传
章节类型: 志
卷数: 47
URL: https://www.xuges.com/ls/mingshi/0206.htm
原始标题: ·杨靖凌汉严德珉
段落序号: 1

==================================================

杨靖，字仲宁，山阳人。洪武十八年进士，选吏科庶吉士。明年擢户部侍郎。时任诸司者，率进士及太学生，然时有不法者。帝制《大诰》，举通政使蔡瑄、左通政茹瑺、工部侍郎秦逵及靖以讽厉之曰：“此亦进士太学生也，能率职以称朕心。”其见称如此。
