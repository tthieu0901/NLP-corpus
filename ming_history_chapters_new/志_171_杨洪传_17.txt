标题: 杨洪传
章节类型: 志
卷数: 171
URL: https://www.xuges.com/ls/mingshi/0527.htm
原始标题: 卷56 杨洪
段落序号: 17

==================================================

天顺初，移镇延绥，进都督同知。明年破寇青阳沟，大获。封彰武伯，佩副将军印，充总兵官，镇守如故。延绥设总兵官佩印，自信始也。顷之，破寇高家堡。三年与石彪大破寇于野马涧。明年，寇二万骑入榆林，信击却之。追奔至金鸡峪，斩平章阿孙帖木儿，还所掠人畜万计。其冬，代李文镇大同。
