标题: 钱龙锡钱士升传
章节类型: 志
卷数: 563
URL: https://www.xuges.com/ls/mingshi/1195.htm
原始标题: 钱龙锡钱士升
段落序号: 7

==================================================

钱士升，字抑之，嘉善人。万历四十四年殿试第一，授修撰。天启初，以养母乞归。久之，进左中允，不赴。高邑赵南星、同里魏大中受珰祸，及江西同年生万燝杖死追赃，皆力为营护，破产助之，以是为东林所推。
