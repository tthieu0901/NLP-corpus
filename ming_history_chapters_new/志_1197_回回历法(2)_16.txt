标题: 回回历法(2)
章节类型: 志
卷数: 1197
URL: https://www.xuges.com/ls/mingshi/2228.htm
原始标题: (2)
段落序号: 16

==================================================

求留段　以其段小轮心，定宫谍为引数，（即立成内各星入历定限。）入五星顺退留立成内，於同宫近度，取本星度分，与前后行查减。（若取得在初宫至六宫，本行与后行相减。六宫至初宫，本行与与前行相减。）又以引数宫度，减立成内同宫近度，两减，馀通分相乘，用六度除之，（立成内每隔六度。）六十分收之，顺加逆减於前取度分，得数与其日自行定度同者，即本日留。如自行定度多者已过留日，少者未到留日。欲得细率，以所得数与其人日自行定度相减，馀以各星一日自行度约之，（如土星一日自行五下七分有奇之类。）即得留日在本日前后数也。（土星留七日，其留日前三日，后三日，皆与留日数同。木星留五日，其留日前二日，后二二与留日数同。火、金、水三星不留，退而即退，但於行分极处留耳。）
