标题: 练国事传
章节类型: 志
卷数: 619
URL: https://www.xuges.com/ls/mingshi/1259.htm
原始标题: 练国事
段落序号: 2

==================================================

天启二年，征授御史。广宁失守，国事请蓟州、宣府、大同及山东、山西、河南抚臣各练兵万，以壮山海声援。又请捕诛杀大同妖人。又疏论魏忠贤使群阉辱尚书钟羽正，索冬衣，伤国体。国事在谏垣，匡救多。给事中赵兴邦，忠贤私人也，以国事为赵南星党，劾之，削籍。
