标题: 李自成传(3)
章节类型: 志
卷数: 1027
URL: https://www.xuges.com/ls/mingshi/1894.htm
原始标题: (3)
段落序号: 13

==================================================

自成归西安，复遣贼陷汉中，降总兵赵光远，进略保宁。时献忠以兵拒之，乃还。八月建祖祢庙成，将往祀，忽寒栗不能就礼。自成始以岩言，谬为仁义，及岩死，又屡败，复强很自用，伪尚书张第元、耿始然皆以小忤死。制铜镆，官吏坐赇，即镆斩。民盗一鸡者死。西人大惧。
