标题: 彦胤绍传
章节类型: 志
卷数: 875
URL: https://www.xuges.com/ls/mingshi/1626.htm
原始标题: 彦胤绍
段落序号: 7

==================================================

先是，大兵入霸州，兵备副使赵辉偕知州丁师羲、里居参政李时茪等督士民固拒。援军不至，城遂破。辉整冠带自尽，子琬同死。师羲、时茪皆死之。辉，字黄如，河津人，崇祯七年进士，赠光禄卿。师羲，字象先，楚雄人。选贡生，赠参议。时茪，进士，累官参政，赠太常卿。
