标题: 孙应奎传
章节类型: 志
卷数: 263
URL: https://www.xuges.com/ls/mingshi/0788.htm
原始标题: 孙应奎
段落序号: 4

==================================================

有与应奎同姓名者，余姚人，字文卿。由进士授行人，擢礼科给事中。疏劾汪鋐奸，忤旨下诏狱。已复杖阙下，谪华亭县丞。鋐亦罢去。两孙给谏之名，并震于朝廷。累官右副都御史，总理河道。逾年罢归。为山东布政时，有创开胶莱河议者，应奎力言不可。入觐，与吏部尚书争官属贤否，时称其直。
