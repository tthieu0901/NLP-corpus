标题: 太祖朱元璋纪(5)
章节类型: 表
卷数: 6
URL: https://www.xuges.com/ls/mingshi/0005.htm
原始标题: (5)
段落序号: 8

==================================================

秋七月戊寅，安置地保奴于琉球。八月癸丑，徙泽、潞民无业者垦河南、北田，赐钞备农具，复三年。丁卯，蓝玉师还，大赉北征将士。戊辰，封孙恪为全宁侯。是月，御制八谕饬武臣。九月丙戌，秦、晋、燕、周、楚、齐、湘、鲁、潭九王来朝。癸巳，越州蛮阿资叛，沐英会傅友德讨之。
