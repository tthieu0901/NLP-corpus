标题: 诸王及妃公主丧葬诸仪
章节类型: 表
卷数: 130
URL: https://www.xuges.com/ls/mingshi/2400.htm
原始标题: 诸王及妃公主丧葬诸仪
段落序号: 4

==================================================

正统十三年，定亲王茔地五十亩，房十五间。郡王茔地三十亩，房九间。郡王子茔地二十亩，房三间，郡主、县主茔地十亩，房三间。天顺二年，礼部奏定，亲王以下，依文武大臣例。或王、或妃先故者，合造其圹。后葬者，止令所在官司安葬。继妃则祔葬其旁，同一享堂。
