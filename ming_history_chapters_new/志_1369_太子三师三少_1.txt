标题: 太子三师三少
章节类型: 志
卷数: 1369
URL: https://www.xuges.com/ls/mingshi/2472.htm
原始标题: 太子三师三少
段落序号: 1

==================================================

太子太师、太子太傅、太子太保，（并从一品）掌以道德辅导太子，而谨护翼之。太子少师、太子少傅、太子少保，（并正二品）掌奉太子以观三公之道德而教谕焉。太子宾客，（正三品）掌侍太子赞相礼仪，规诲过失。皆东宫大臣，无定员，无专授。
