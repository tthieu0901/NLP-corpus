标题: 太祖朱元璋纪(6)
章节类型: 表
卷数: 7
URL: https://www.xuges.com/ls/mingshi/0006.htm
原始标题: (6)
段落序号: 6

==================================================

二十七年春正月乙卯，大祀天地于南郊。辛酉，李景隆为平羌将军，镇甘肃。发天下仓谷贷贫民。三月庚子，赐张信等进士及第、出身有差。辛丑，魏国公徐辉祖、安陆侯吴杰备倭浙江。庚戌，课民树桑枣木棉。甲子，以四方底平，收藏甲兵，示不复用。
