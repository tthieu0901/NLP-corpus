标题: 郑遇春传
章节类型: 志
卷数: 6
URL: https://www.xuges.com/ls/mingshi/0137.htm
原始标题: 郑遇春
段落序号: 2

==================================================

洪武三年，进同知大都督府事，封荥阳侯，岁禄九百石，予世券。明年命驻临濠，开行大都督府。坐累夺爵。寻复之，复守朔州。从傅友德平云南，帅杨文等经略城池屯堡。还京，督金吾诸卫，造海船百八十艘，运饷辽东，籍陕西岷州诸卫官马。
