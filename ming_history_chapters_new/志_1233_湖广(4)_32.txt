标题: 湖广(4)
章节类型: 志
卷数: 1233
URL: https://www.xuges.com/ls/mingshi/2264.htm
原始标题: (4)
段落序号: 32

==================================================

祁阳（府东北。旧治在县西，景泰元年十二月徙於今治。北有祁山，上有黄罴镇。西北有四望山。西有湘水。又城北有祁水，源出邵阳县，东北流入焉。南有浯溪，下流亦入湘水。又东有归阳市、东南有白水市、西北有水隆太平市三巡检司。又东北有湘江市巡检司，后移於县东北之排山。）
