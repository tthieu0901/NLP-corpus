标题: 傅友德传
章节类型: 表
卷数: 100
URL: https://www.xuges.com/ls/mingshi/0106.htm
原始标题: 傅友德
段落序号: 11

==================================================

二十五年，友德请怀远田千亩。帝不悦曰：“禄赐不薄矣，复侵民利何居？尔不闻公仪休事耶？”寻副宋国公胜分行山西，屯田于大同、东胜，立十六卫。是冬再练军山西、河南。明年，偕召还。又明年赐死。以公主故，录其孙彦名为金吾卫千户。
