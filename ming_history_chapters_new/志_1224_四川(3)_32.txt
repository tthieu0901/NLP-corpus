标题: 四川(3)
章节类型: 志
卷数: 1224
URL: https://www.xuges.com/ls/mingshi/2255.htm
原始标题: (3)
段落序号: 32

==================================================

屏山（倚。本泥溪长官司，洪武四年十二月置。万历十七年三月改县。西有雷番山。南有马湖江，其上源自黎州西徼外流入界，至此合金沙江，经府城东入宜宾县界。中有结发滩、铁锁滩、鸡肝石滩，俱在府西。又有马湖，湖在山顶，亦曰龙湖。东有悔泥溪巡检司。又东有龙关。西有凤关。又北有新乡镇，万历十七年三月建城，置戍焉。）
