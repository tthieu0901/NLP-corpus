标题: 胡世宁传
章节类型: 志
卷数: 241
URL: https://www.xuges.com/ls/mingshi/0752.htm
原始标题: 胡世宁
段落序号: 1

==================================================

胡世宁，字永清，仁和人。弘治六年进士。性刚直，不畏强御，且知兵。除德安推官。岐王初就藩，从官骄，世宁裁之。他日复请湖田，持不可。迁南京刑部主事。应诏陈边备十策，复上书极言时政阙失。时孝宗已不豫，犹颔之。再迁郎中。与李承勋、魏校、余祐善，时称“南都四君子”。
