标题: 皇太子纳妃仪
章节类型: 志
卷数: 1312
URL: https://www.xuges.com/ls/mingshi/2359.htm
原始标题: 皇太子纳妃仪
段落序号: 11

==================================================

四年，册开平王常遇春女为皇太子妃。礼部上仪注，太祖览之曰：“贽礼不用笄，但用金盘，翟车用凤轿，雁以玉为之。古礼有亲迎执绥御轮，今用轿，则揭帘是矣。其合卺，依古制用匏。妃朝见，入宫中，乘小车，以帷幕蔽之。谒庙，则皇太子俱往。礼成后三日，乃宴群臣命妇。”著为令。
