标题: 诸王读书仪
章节类型: 志
卷数: 1319
URL: https://www.xuges.com/ls/mingshi/2368.htm
原始标题: 诸王读书仪
段落序号: 2

==================================================

天顺二年定，初入书堂，其日早，王至右顺门之北书堂，面东，中坐。提督讲读并讲读官行四拜礼。内官捧书展于案上，就案左坐。讲读官进立于案右。伴读十遍，叩头退。每日讲读，清晨，王至书堂，讲读官行叩头礼，伴读十遍，出。饭后，复诣堂伴看写字。讲书毕，仍叩头退。
