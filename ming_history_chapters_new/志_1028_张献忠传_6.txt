标题: 张献忠传
章节类型: 志
卷数: 1028
URL: https://www.xuges.com/ls/mingshi/1895.htm
原始标题: ·张献忠
段落序号: 6

==================================================

献忠在谷城，训卒治甲仗，言者颇疑其欲反。帝方信兵部尚书杨嗣昌言，谓文灿能办贼，不复忧也。夏五月，献忠叛，杀知县阮之钿，隳谷城，陷房县，合汝才兵，杀知县郝景春。十三家降贼一时并叛，惟王光恩不从。献忠去房县，左良玉追击之，罗岱为前锋，至罗猴山，岱中伏死，良玉大败。
