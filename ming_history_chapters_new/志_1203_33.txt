标题: 
章节类型: 志
卷数: 1203
URL: https://www.xuges.com/ls/mingshi/2234.htm
原始标题: (3)
段落序号: 33

==================================================

永平府（元永平路，直隶中书省。）洪武二年改为平滦府。四年三月为永平府。领州一，县五。西距京师五百五十里。弘治四年编户二万三千五百三十九，口二十二万八千九百四十四。万历六年，户二万五千九十四，口二十五万五千六百四十六。
