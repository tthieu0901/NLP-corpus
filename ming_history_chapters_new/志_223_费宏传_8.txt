标题: 费宏传
章节类型: 志
卷数: 223
URL: https://www.xuges.com/ls/mingshi/0715.htm
原始标题: 卷76 费宏
段落序号: 8

==================================================

宏三入内阁，佐两朝殆十年。中遭谗构，讫以功名终。其自少保入也，弟寀为赞善，从子懋中由进士及第为编修，宏长子懋贤方改庶吉士，父子兄弟并列禁近。寀官至少保、礼部尚书，谥文通。懋中终湖广提学副使。懋贤历兵部郎中。
