标题: 公主传(2)
章节类型: 表
卷数: 83
URL: https://www.xuges.com/ls/mingshi/0083.htm
原始标题: (2)
段落序号: 28

==================================================

瑞安公主，神宗同母妹。万历十三年下嫁万炜。崇祯时，主累加大长公主。所产子及庶子长祚、弘祚皆官都督。炜官至太傅，管宗人府印。尝以亲臣侍经筵，每文华进讲，佩刀入直。李建泰西征，命炜以太牢告庙，年七十余矣。国变，同子长祚死于贼。弘祚投水死，长祚妻李氏亦赴井死。
