标题: 贵州(1)
章节类型: 志
卷数: 1250
URL: https://www.xuges.com/ls/mingshi/2281.htm
原始标题: ·贵州
段落序号: 42

==================================================

都匀府本都匀安抚司。洪武十九年十二月置。二十三年十月改都匀卫，属贵州都司。二十九年四月升军民指挥使司，属四川布政司。永乐十七年仍属贵州都司。弘治七年五月置都匀府於卫城。（西有龙山。南有独山镇巡检司。北有平定关，西有威镇关，俱洪武二十四年置。）领州二，县一，长官司八。西北距布政司二百六十里。
