标题: 张振德传
章节类型: 志
卷数: 855
URL: https://www.xuges.com/ls/mingshi/1603.htm
原始标题: 张振德
段落序号: 1

==================================================

张振德，字季修，昆山人。祖情，从祖意，皆进士。情福建副使，意山东副使。振德由选贡生授四川兴文知县。县故九丝蛮地，万历初，始建士墙数尺，户不满千。永宁宣抚奢崇明有异志，潜结奸人，掠卖子女。振德捕奸人，论配之，招还被掠者三百余人。崇明贿以二千金，振德怒却之，裂其牍。
