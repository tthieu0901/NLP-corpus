标题: 山西(3)
章节类型: 志
卷数: 1214
URL: https://www.xuges.com/ls/mingshi/2245.htm
原始标题: (3)
段落序号: 30

==================================================

辽州（元属晋宁路。）洪武初，以州治辽山县省入。二年直隶行中书省。九年直隶布政司。（东南有太行山，洺水所出，上有黄泽岭，岭有十八盘巡检司。又东有清漳水，分二流，至东南交漳村而合，南入黎城县界。又西北有辽阳水，流合清漳水。）领县二。西北距布政司三百四十里。
