标题: 贺人龙传
章节类型: 志
卷数: 704
URL: https://www.xuges.com/ls/mingshi/1357.htm
原始标题: 贺人龙
段落序号: 6

==================================================

初，嗣昌恶左良玉，许人龙代为平贼将军。及战玛瑙山，良玉功第一，嗣昌语人龙姑待之。人龙大觖望，效良玉所为，不奉约束，嗣昌亦不能制。贼陷泸州而北，人龙屯小市厢，隔一水不击。贼遂越成都走汉州德阳，人龙军大噪而归。
