标题: 酉阳宣抚司
章节类型: 志
卷数: 1042
URL: https://www.xuges.com/ls/mingshi/1911.htm
原始标题: 酉阳宣抚司
段落序号: 7

==================================================

天启元年授跃龙宣慰使，并妻舒氏，皆给诰命，仍恤阵亡千七百余家。二年，奢崇明叛，跃龙率援师合围重庆。及崇明诛，其土舍冉绍文与有功。四年，跃龙以东西赴调效命，为弟见龙及诸阵亡者请赍恤。命下所司。
