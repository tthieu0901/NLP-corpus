标题: 郑为虹传
章节类型: 志
卷数: 733
URL: https://www.xuges.com/ls/mingshi/1394.htm
原始标题: 郑为虹
段落序号: 5

==================================================

纬，字文江，南昌人。崇祯十六年进士。授行人。两京既覆，每饮酒，辄涕泗交横下。友人语之曰：“昔狼瞫有言‘吾未获死所’，子既有志，曷求所乎？”乃赴延平谒唐王，擢给事中。寻扈行至汀州，遘变，从官皆散，纬仍奔赴。遇大清兵，死之。
